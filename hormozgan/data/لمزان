لمزان، شهری در بخش مهران شهرستان بندر لنگه در استان هرمزگان ایران است. این شهر، مرکز بخش مهران است.

موقعیت جغرافیایی
شهر لمزان از شمال به کوه ببیان، از جنوب به رودخانه مهران، از مغرب به دشت بریامر و خص و کنارزرد و از سمت مشرق به کونه و پدل منتهی می‌شود. همچنین این شهر در فاصله ۱۵۰ کیلومتری از مرکز استان هرمزگان واقع شده است.

محله‌ها
مغدان
لدخو
امین‌آباد
علی‌آباد
کهورکوچه
چاهگز
باغ
خهی بالا
خهی پایین
ده وسط (ته‌ده)
سربالا
سرمیران
گود سرخ
بردستان
شهرک جدید
حشم فانه ملا (فیصل‌آباد جدید)
حشم عبدلله ممد

مردم‌شناسی
مردم شهر لمزان، اهل سنت و از پیروان امام محمد ادریس شافعی هستند.

جمعیت
بر پایه سرشماری عمومی نفوس و مسکن در سال ۱۳۹۵، جمعیت شهر لمزان برابر با ۲٬۷۴۵ نفر (۶۴۶ خانوار) بوده است.


== منابع ==