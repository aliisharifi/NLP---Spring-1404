سوزا شهری از توابع بخش شهاب  شهرستان قشم در استان هرمزگان واقع در جنوب ایران است.
«شهر سوزا» در ۳۹ کیلومتری جنوب غربی شهرستان قشم واقع شده‌است، و در موقعیتی ساحلی قرار گرفته و تنگه معروف و استراتژیکی هرمز در محدوده آن واقع است. دره‌های موسوم به تنگ کلمادون و تنگ لرد در دو کیلو متری شمال غربی سوزا قرار دارند که آبریز هر دو با هم یکی شده و به خلیج فارس می‌ریزند ، همچنین تنگ چیرا در شمال این شهر قرار دارد . این شهر سابقه وسیعی در تجارت دریایی در دوران باستان داشته و محدوده تجارت دریایی آن‌ها سواحل آفریقا ، خلیج عدن ، پاکستان ، هندوستان و کشورهای خلیج فارس هست آثار به جا مانده از گمرک قدیمی و انبارهای کالا در سواحل این شهر یکی از بارزترین شواهد می‌باشد .مردم سوزا از قبیله شیزاوی و شوزاوی و الجسمی هستند.

پوشش گیاهی وحیات و حش
آب و هوای سوزا، گرم و خشک ساحلی است وجود دره‌ها، تنگ‌ها، پوشش گیاهی، حیات و حش و پرندگان دریایی از عناصر جذاب طبیعی این شهر محسوب می‌شوند.

آثار تاریخی
مهم‌ترین آثار تاریخی به جا مانده در نزدیکی این شهر استودان هاى سوزا (گور دخمه)، ، گمرک قدیمی این شهر ،«سدلیت یا خالصی» در چهار کیلومتری شمال غرب شهر دیرستان و «سدگوران» در جنوب روستای گوران متعلق به دورهٔ ساسانیان است که در مجاورت سوزا قرار دارند.
استودان هاى سوزا (گور دخمه) با ابعاد ١٠٨ در ۶۱  وبا مساحت ۵۲۶۰ متر مربع بر روى دماغه كوهى به نام پُسابندر در نزديكى شهر سوزا قرار دارد . اين محوطه داراى ۴ استودان است كه باشماره ١ تا ۴ نامگذارى شده است. در قسمت بالاى ورودى استودان شماره ٢ آثار كنده كارى شده به صورت هلالى با قطر ۵۶ وارتفاع٢٣ سانتيمتر وقاب ۶۶ در ۶۰سانتى متر ایجاد شده و تعداد ١١ پله در صخره جهت دسترسى به استودان ها ايجاد شده است.
این اثر تاریخی در سال ۱۳۹۰ و با شماره ثبت ۳۰۶۸۶ در فهرست میراث تاریخی اداره میراث فرهنگی، صنایع دستی و گردشگری ثبت شده است.

جمعیت
جمعیت شهر سوزا طبق سرشماری عمومی نفوس و مسکن در سال 1395 ، برابر با 5707 نفر بوده‌است .مردم بومی از اهل سنت می باشند. نژاد آنان عرب ایرانی است و به زبان عربی خلیجی صحبت می کنند. بسیاری از مردم توانایی صحبت به زبان فارسی نیز دارند.

مکان های دیدنی شهر سوزا
پارک ساحلی و ساحل با ماسه‌های طلایی
ساختمان قدیمی گمرگ شهر سوزا و اسکه قدیمی پُسابندر
نخلستانهای کلمادون ، لرد ، چیرا ، گزدون ، بنه گردن و ... که در فصل زمستان سرسبز می شوند و به مکان گردشگری عالی تبدیل می شود .
اقامتگاه های سنتی و بومگردی

منابع
اطلس گیتاشناسی استان‌های ایران، تهران: ۱۳۸۳خ.
زنده دل، حسن، دستیاران. (مجموعهٔ کتابهای راهنمای جامع ایرانگردی استان هرمزکان)  ج۱. چاپ وانتشار ۱۹۹۸سال میلادی.
بختیاری، سعید،،  «اتواطلس ایران» ، “ مؤسسه جغرافیایی وکارتگرافی گیتاشناسی، بهار ۱۳۸۴ خورشیدی.

پانویس
جستارهای وابسته
فهرست بخش‌های ایران
استان هرمزگان
شهرستان قشم

==