بندر سیریک، شهری در بخش مرکزی شهرستان سیریک در استان هرمزگان ایران است. این شهر، مرکز شهرستان سیریک است.
بندر سیریک در تاریخ ۳۰ اردیبهشت ۱۳۷۵ به عنوان شهر و در تاریخ ۱۳۸۶ به مرکز شهرستان ارتقا یافت.
فاصلهٔ شهر سیریک تا شهر میناب، ۸۲ کیلومتر و تا شهر بندرعباس، ۲۰۳ کیلومتر است.

مردم‌شناسی
بیشتر مردم شهر سیریک، مسلمان و پیرو مذهب اهل سنت شافعی اند؛ اما اقلیت قابل توجهی از جمعیت شهرستان را هم شیعیان (حدود ۳۰٪) تشکیل می‌دهند و به زبان بلوچی و فارسی سخن می‌گویند.

جمعیت
بر پایهٔ سرشماری عمومی نفوس و مسکن در سال ۱۳۹۵، جمعیت شهر سیریک برابر با ۵٬۱۳۷ نفر (۱٬۱۸۲ خانوار) بوده‌است.

جستارهای وابسته
فهرست شهرهای ایران
استان هرمزگان
شهرستان سیریک


== منابع ==