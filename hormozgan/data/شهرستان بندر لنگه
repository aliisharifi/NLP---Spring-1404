شهرستان بندر لنگه یکی از شهرستان‌های استان هرمزگان ایران است. مرکز این شهرستان، شهر بندر لنگه است. مردم شهرستان بندر لنگه از نژاد اچمی هستند و به زبان اچمی سخن میگویند و دین و مذهب آنها اسلام، اهل سنت و جماعت، شافعی است.

جغرافیا
موقعیت جغرافیایی
شهرستان بندر لنگه از شمال با شهرستان بستک، از شرق با شهرستان خمیر، از غرب با شهرستان پارسیان و از جنوب با خلیج فارس همسایه است.

خطوط طول و عرض
براساس اطلاعات موجود در ۵۴ درجه و ۳۰ دقیقه طول شرقی و در ۲۶ درجه و ۱۸ دقیقه عرض شمالی از نصف‌النهار مبدأ واقع شده است.

فاصله بندر لنگه با شهرهای اطراف
فاصله بندر لنگه تا شهر لار ۲۸۰ کیلومتر و تا بندرعباس ۱۹۲ کیلومتر و تا بوشهر ۴۲۰ کیلومتر و تا شهر بستک ۱۷۰ کیلومتر است. هوای شهر بندر لنگه مانند سایر شهرهای ساحلی مرطوب و در تابستان گرم است.

جانوران و پرندگان
در کوه‌های اطراف بندرلنگه حیوانات و پرندگان مختلفی وجود دارند مانند: آهو، روباه، گرگ، شغال، جوجه‌تیغی و کفتار. از پرندگان مانند: کبک، شاهین، و قُمری و بلبل و تیهو غیره از پرندگان کوهی و صحرائی.

پوشش گیاهی
بیشتر زمین‌های شهرستان بندرلنگه دارای قابلیت مرتعی است و مناسب‌ترین اراضی جهت استفاده‌های مرتعی و برداشت علوفه محسوب می‌شوند.
در اطراف لنگه درختان بزرگ و تنومندی وجود دارد مانند: کُنار، کُور و سمر، سَلَم و غیره، در زمان قدیم مردمان لنگه از هیزم این درختان برای پخت و پز و برای تدفئه خانه‌های خود استفاده می‌کرده‌اند.

تقسیمات کشوری
شهرستان بندر لنگه شامل ۴ بخش، ۸ دهستان و ۵ شهر به نام‌های زیر است:

شهرستان بندر لنگه
جمعیت
بر پایه سرشماری عمومی نفوس و مسکن در سال ۱۳۹۵، جمعیت شهرستان بندر لنگه برابر با ۱۵۹٬۳۵۸ نفر بوده است.


== منابع ==