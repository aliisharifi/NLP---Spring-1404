جزیره فارور کوچک، فارور کوچک، بنی‌فارور یا فرورگان از جزیره‌های غیرمسکونی ایرانی در بخش کیش شهرستان لنگه خلیج فارس است.
این جزیره یکی از نقاط دیدنی استان هرمزگان در جنوب ایران است که جزئی از بخش کیش شهرستان بندر لنگه در استان هرمزگان محسوب می‌شود
.

پیوست به منطقه آزاد کیش
جزیره فرور کوچک به همراه جزایر هندرابی و فرور بزرگ از سال ۱۳۸۹ به محدوده منطقه آزاد کیش و شهرستان بندرلنگه اضافه شدند.

موقعیت
این جزیره در قسمت شمال غربی جزیره بوموسی واقع شده است و حدود ۳۶ مایل دریایی تا شهرستان بوموسی و ۱۴۹ مایل دریایی تا بندرعباس فاصله دارد.
مساحت این جزیره ۵/۱ کیلومتر مربع و بلندترین نقطه آن ۳۶ متر از سطح دریا ارتفاع دارد. بزرگ‌ترین ابعاد طولی و عرضی جزیره ۴/۱ در ۱/۱ کیلومتر است.

جستارهای وابسته
فهرست جزایر خلیج فارس

منابع

زنده‌دل، دستیاران، حسن. (مجموعه کتاب‌های راهنمای جامع ایرانگردی استان هرمزگان) ج۱. چاپ و انتشار سال ۱۹۹۸ میلادی.
نقشهٔ سیاسی و تاریخی خلیج فارس، مؤسسه گیتاشناسی، نقشهٔ شماره ۱۹۲.