{
  "id": 3,
  "context": "امامزاده ساره مریم یا امامزاده ساره خاتون در فاصله یک کیلومتری شمال غرب جوزدان و در فاصله هفت کیلومتری شهرستان نجف‌آباد، در مسیر فولادشهر-نجف‌آباد و در کنار گلزار شهدای این شهر قرار گرفته است. به گفته اهالی شهر و شجره‌نامه مربوط به امامزاده، بنای امامزاده منتسب به خواهر امام رضا (ع) است. برخی نیز امامزاده را از نوادگان امام موسی کاظم (ع) دانسته‌اند. بنای امامزاده به قرن ششم هجری و دوره ایلخانی نسبت داده می‌شود. زیربنای امامزاده در ابتدا ۱۰۰ متر مربع بوده است؛ اما اکنون بنای امامزاده از بخش‌های مختلفی تشکیل می‌شود که به‌صورت سرپوشیده ساخته شده‌اند. امامزاده دارای حیاط نیز است و در حال حاضر، در مرحله نوسازی قرار دارد. در داخل بنای امامزاده ضریحی فلزی قرار دارد که به بانو ساره مریم تعلق دارد. ابعاد این ضریح ۵٫۲ در سه متر است و بر مزار امامزاده شریفه از ۱۰ سال پیش جایگزین ضریح چوبی شده است. روستای ساره‌مریم در مجاورت امامزاده قرار دارد.",
  "images": ["https://api2.kojaro.com/media/67c4610fc1067c5ba767daf6?w=750&q=75"]
}