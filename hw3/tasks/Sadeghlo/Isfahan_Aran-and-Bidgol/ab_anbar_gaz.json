{
    "id": "7",
    "context": "آب انبار گز در روستایی با نام ابوزیدآباد از توابع شهرستان آران و بیدگل قرار دارد. با مساحت تقریبی ۱۰۰ متر مربع و زیربنای ۸۰ متر مربع، مصالح به‌کاررفته در بنا آجر و ختایی است. هرچند این بنا از آب‌انبارهای صحرایی به‌شمار می‌رود؛ اما استحکام بنای آن مثال‌زدنی است. قدمت این اثر تاریخی به دوره قاجار بازمی‌گردد. از قسمت‌های مختلف آب انبار می‌توان به راه پله، پاشیر، مخزن و حفره‌هایی اشاره کرد که جایگزین بادگیر شده‌اند. این اثر تاریخی که به‌عنوان یکی از جاذبه‌های گردشگری آران و بیدگل شناخته می‌شود، در تاریخ ۱۶ اسفند ۱۳۸۴ با شماره‌ی ثبت ۱۴۹۲۷ به‌عنوان آثار ملی ایران به ثبت رسید.",
    "images": ["https://api2.kojaro.com/media/2018-12-58636a84-084f-44c1-af35-228d52ae46db-67c460fac1067c5ba7650a85"]
}