{
    "id": 6,
    "context": "چشمه حسن آباد جرقویه که به چشمه دستگرد نیز معروف است، در ۱۰۰ کیلومتری جنوب شرق اصفهان و مابین شهر حسن آباد و روستای دستجرد جرقویه علیا واقع شده است. این چشمه زیبا و پرآب به سبب اینکه در منطقه‌ای گرم و خشک و در دل کویر تشکیل شده ، از شگفتی‌ها و عجایب طبیعت به شمار می‌رود. با توجه به یافته‌ها و مطالعات باستان شناسان قدمت این چشمه به زمان زرتشتیان باز می‌گردد. چشمه دستگرد بسیار پر آب و تأمین کننده آب کشاورزی چندین روستا است و باعث سرسبز شدن مزارع اطراف در ناحیه کویری شده که دیدن آن خالی از لطف نیست. برای رفتن و بازدید از این چشمه ابتدا باید از اصفهان به سمت زیار و شهر حسن آباد بروید، در شهر حسن آباد، به سمت روستای زیبای دستجرد که چشمه و آتشکده دستجرد در آن واقع شده است، حرکت کنید.",
    "images": ["https://www.otaghak.com/blog/wp-content/uploads/2022/11/psd_ghaleb_ax-1-210-7.jpg"]
}