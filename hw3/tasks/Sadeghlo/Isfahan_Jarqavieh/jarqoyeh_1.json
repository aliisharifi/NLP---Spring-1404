{
    "id": 1,
    "context": "شهرستان جرقویه یکی از شهرستان‌های زیبا و دیدنی ایران است که در ۵۲ کیلومتری جنوب شرقی استان پهناور اصفهان واقع شده. این شهرستان آب‌وهوای گرم و خشکی دارد و به سبب موقعیت جغرافیایی خود و قرارگیری در منطقه کویری، تابستان‌های گرم و سوزان و زمستان‌های سرد و خشک را تجربه می‌کند؛ بنابراین بهترین زمان سفر به این شهر فصل بهار و پاییز است که آب‌وهوا در معتدل‌ترین حالت خود قرار دارد. دژ باشکوه و دیدنی قارنه در روستای زیبا و تاریخی قارنه که آن را موزه‌ی معماری-روستایی کویر ایران می‌نامند، واقع شده است. این دژ در گذشته جهت اهداف نظامی ساخته شده بود و قدمت آن به دوره پیشدادیان بازمی‌گردد. وجه تسمیه نام‌گذاری این دژ به قارنه نیز به دلیل این است که این قلعه به دستور قارن پسر کاوه آهنگر ساخته شده بود. بخش‌های زیادی از این دژ باشکوه در دوره‌ها و زمان‌های مختلف تخریب و از بین رفته بود که هم‌اکنون مجدد بازسازی و مرمت شده و سالانه میزبان بسیاری از گردشگران و تاریخ‌دوستان است.",
    "images": ["https://www.otaghak.com/blog/wp-content/uploads/2022/11/psd_ghaleb_ax-1-2-12.jpg"]
}