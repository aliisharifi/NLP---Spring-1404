{
    "id": 2,
    "context": "آبشار کمردوغ کهگیلویه در استان کهگیلویه و بویراحمد واقع است. آبشار زیبای کمردوغ در شهر قلعه رئیسی از توابع شهرستان کهگیلویه در زمره زیبایی‌های طبیعی استان کهگیلویه و بویراحمد به شمار می‌رود. این آبشار دیدنی که نزدیک به ۱۰۰ متر ارتفاع و بیش از ۶۰ متر عرض دارد، پس از عبور از جاده‌های پرپیچ‌وخم زیبا و درختان و جنگل‌های رویایی بلوط، پس از عبور از شهر دهدشت، مرکز شهرستان کهگیلویه، نمایان می‌شود. در سرچشمه آبشار کمردوغ، اجرای یک طرح پرورش ماهی قزل‌آلا باعث پهن شدن سرریز آب و وسعت یافتن طول آبشار شده و آبشاری مصنوعی را در جنوب آبشار طبیعی آن ایجاد کرده است. واقع شدن یک تنگه زیبا در مسیر جریان آب بر زیبایی آبشار افزوده است. هوای خنک و باطراوت، سرسبزی و شادابی کوه‌های بلند و دلنشین، آبشار کمردوغ را به یک منطقه دیدنی و جذاب برای گردشگران تبدیل کرده است.",
    "images": ["https://jazebeha.com/wp-content/uploads/2019/05/%D8%A2%D8%A8%D8%B4%D8%A7%D8%B1-%DA%A9%D9%85%D8%B1%D8%AF%D9%88%D8%BA_4.jpg"]
}