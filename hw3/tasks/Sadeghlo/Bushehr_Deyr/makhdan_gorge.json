{
    "id": 5,
    "context": "تنگ مخدان یکی از جاهای دیدنی دیر است که بین کوه‌های خورموج قرار گرفته اما اهالی به این کوه‌ها، «بیرمی» می‌گویند. کوه بیرمی غیر از تنگ مخدان، ۶ تنگه دیگر هم دارد که اسم آن‌ها به شرح زیر است: تنگ تلخ آب بید؛ تنگ بنیون؛ تنگ روانی؛ تنگ گشی؛ تنگ یخ؛ تنگ آشی. هر کدام از این تنگ‌ها زیبایی خاص خود را دارند اما در میان همه آن‌ها، تنگ مخدان سوگولی کوه بیرمی است. تنگ‌های هفت‌گانه کوه بیرمی یکی از زیباترین جاهای دیدنی بندر دیر است یعنی درست جایی که تصورش را نمی‌کنید میان این همه آفتاب سوزان و بی‌آبی، تنگی پُرآب وجود دارد که نسیم خنکی از سطح آن به صورت شما می‌رسد. یکی از بهترین فصل‌ها برای بازدید از این تنگ، پاییز و زمستان است. یعنی درست زمانی‌که هوا مطبوع و خنک و دلنشین شده و فصل سفر از راه رسیده است.",
    "images": ["https://www.otaghak.com/blog/wp-content/uploads/2024/10/%D8%AA%D9%86%DA%AF-%D9%85%D8%AE%D8%AF%D8%A7%D9%86-%D8%AF%DB%8C%D8%B1.jpg"]
}