{
    "id": 1,
    "context": "تنگ لیتون یکی از جاذبه های طبیعی و بکر منطقه «دلی آجم» از توابع شهرستان کهگیلویه است. آب جاری و سرد این تنگه در فصل تابستان باعث جذب گردشگران زیادی ازاستانهای همجوار می شود. شهرستان کهگیلویه از وسیع ترین شهرستان های استان کهگیلویه و بویراحمد محسوب میشود که با دارا بودن اقلیم های متفاوت در دو ناحیه سردسیری و گرمسیری توانسته به عنوان مقصدی مناسب برای گردشگران و طبیعت دوستان تبدیل شود. درگذشته کودکان را که به لهجه لری محلی لیته گفته می شود توسط پدرانشان به آبگیر درون دهانه تنگه برده میشدند تا شنا یاد بگیرند از این رو نام تنگ لیتون گذاشته شده است. وجود غارهای تاریخی تا آبشارهای مفرح جایی که لطافت مینیاتوری آسمان رشک چشم هر تازه واردی می شود، بر زیبایی واهمیت گردشگریی این منطقه افزوده است. آنچه سیاحتگاه لیتون را مهجور قرار داده راه خاکی و کوهستانی این تنگه زیباست که با شهر دیشموک 70 کیلومتر فاصله دارد واین راه خاکی بازدید از این منطقه زیبا را برای گردشگران مشکل کرده است.",
    "images": ["https://cdn.hamgardi.com/Images/Place/20150111121/Main/Hamgardi_355778y7fB9.jpg"]
}