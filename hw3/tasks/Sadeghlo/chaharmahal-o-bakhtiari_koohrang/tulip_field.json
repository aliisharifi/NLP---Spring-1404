{
    "id": 10,
    "context": "دشت لاله‌های واژگون یکی از مقاصد دیدنی شهرستان کوهرنگ است که به بهشت چهار محال و بختیاری مشهور است. این دشت که بزرگترین دشت لاله‌های واژگون جهان است، در ۱۲ کیلومتری شهر چلگرد واقع شده. دشت لاله‌های واژگون رویشگاه زیباترین و کمیاب‌ترین گل‌های جهان است و نزدیک به چهار هزار هکتار وسعت دارد. لاله‌های واژگون که محلی‌ها به آن گل بگریو، گل قلندری و اشک مریم میگویند در فصل بهار به ویژه در ماه‌های فروردین و اردیبهشت در این منطقه به گل می‌نشینند، بنابراین اگر در فصل بهار مسافر شهرستان کوهرنگ شدید حتماً بازدید از این دشت پر از لاله‌های واژگون که منظره‌ای بی‌نظیری را پیش چشم هر بیننده‌ای به نمایش می‌گذارد را نیز در لیست برنامه‌های سفر خود قرار دهید.",
    "images": ["https://www.otaghak.com/blog/wp-content/uploads/2022/10/psd_ghaleb_ax-1-210.jpg"]
}