{
    "id": 2,
    "context": "چشمه دیمه از زیباترین و دیدنی‌ترین جاذبه‌های طبیعی شهرستان کوهرنگ است که از ارتفاعات زردکوه سرچشمه می‌گیرد. این گوهر ناب و ارزشمند در ۱۰ کیلومتری شهر چلگرد و در روستای دیمه واقع شده است و دارای آب گوارا و سرشار از املاح معدنی است. در اطراف چشمه نیز طبیعتی بی‌نظیر، فضایی سرسبز و درختان سر به فلک کشیده‌ای همچون بلوط به چشم می‌خورد که بر زیبایی‌های این منطقه افزوده است. همچنین در کنار این چشمه امکانات رفاهی همچون فروشگاه، آلاچیق و سکوهای نشیمن نیز جهت اسکان مسافران و گردشگران مهیا شده است. اگر قصد بازدید از این چشمه را دارید بهترین زمان فصل بهار و تابستان است که هوا در معتدل‌ترین حال خود قرار دارد و فضای اطراف نیز بسیار دیدنی است.",
    "images": ["https://www.otaghak.com/blog/wp-content/uploads/2022/10/psd_ghaleb_ax-1-22-1.jpg"]
}