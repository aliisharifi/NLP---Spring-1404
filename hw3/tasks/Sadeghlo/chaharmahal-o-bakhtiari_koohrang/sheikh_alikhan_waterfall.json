{
    "id": 5,
    "context": "یکی از زیباترین جاذبه‌های طبیعی و گردشگری کوهرنگ، آبشار شیخ علیخان است که در فاصله ۱۲ کیلومتری مرکز شهرستان کوهرنگ و در روستای شیخ علیخان واقع شده است. این آبشار در یک منطقه خوش آب و هوا و در داخل یک دره عریض پوشیده از گیاهان قرار گرفته و از ارتفاعات اطراف روستا سرچشمه می‌گیرد. سرازیر شدن آب از میان یک تنگه پرشیب و از لابه‌لای گیاهان و خزه‌ها و متصل شدن به رودی که ته دره قرار دارد، منظره‌ای شگفت‌انگیزی را به وجود آورده که در نوع خود دیدنی است. آبشار شیخ علیخان در اردیبهشت ماه بسیار پر آب بوده و فضای اطراف آن نیز سرسبز و دیدنی است بنابراین در فصل بهار و تابستان برای ثبت یک خاطره خوش مقصدی بسیار مناسب به شمار می‌رود. بااین‌حال، در فصل زمستان نیز این آبشار با سرد شدن هوا و تبدیل شدن به مجموعه‌ای از قندیل‌های یخی، منظره‌ای فوق‌العاده چشم‌نواز و دیدنی را پدید می‌آورد که دیدن آن خالی از لطف نیست.",
    "images": ["https://www.otaghak.com/blog/wp-content/uploads/2022/10/psd_ghaleb_ax-1-25-1.jpg"]
}