{
  "id": 1,
  "context": "کاخ تچر از جاهای دیدنی تخت جمشید و مرودشت در استان فارس است و در جنوب غربی کاخ آپادانای تخت جمشید قرار دارد. کاخ تچر قدیمی‌ترین و سالم‌ترین کاخ تخت جمشید به حساب می‌آید. این کاخ از معدود بناهای تخت جمشید است که در جریان حمله اسکندر دچار آتش‌سوزی نشد. کاخ تچر که به کاخ اختصاصی داریوش بزرگ هخامنشی و کاخ تچرا نیز معروف است، از اولین کاخ‌هایی بود که بر صفه تخت جمشید ساخته شد. این کاخ در جنوب تخت جمشید و در جهت جنوب نیز ساخته شده است. کاخ تچر با سنگ‌های خاکستری مرغوب و صیقل‌خورده، یکی از جاذبه‌های تخت جمشید و از جاهای دیدنی مرودشت محسوب می‌شود.",
  "images": ["https://api2.kojaro.com/media/67c46115c1067c5ba7686b92?w=750&q=75"]
}