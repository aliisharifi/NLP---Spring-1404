{
  "id": 4,
  "context": "روستای شاه بهرام از جاهای دیدنی استان کهگیلویه و بویراحمد است و از لحاظ موقعیت، در ۴۵ کیلومتری شمال غرب باشت و در مسیر جاده ارتباطی باشت به چرام و کوهدشت قرار دارد. این روستا در جنوب به روستای فتح، از شرق به روستای شادگان و روستای لار، از شمال به شهرستان چرام و از غرب به روستای نیمدور ختم می‌شود. روستای شاه بهرام باشت یکی از روستاهای گردشگری ایران در گچساران است. این روستای زیبا طبیعت دست نخورده و بکری دارد و در تمام فصول سال، زیبایی‌های غیرقابل وصف خود را در چهره‌های گوناگون عرضه می‌کند. روستای شاه بهرام طبیعتی فوق‌العاده زیبا دارد و دارای جاذبه‌های طبیعی دیدنی است. یکی از جاذبه‌های زیبا و طبیعی شاه بهرام در منطقه سردسیری باشت است که در فاصله ۹۰ کیلومتری شمال شرقی گچساران قرار گرفته است. علاوه بر این در روستای شاه بهرام و اطراف همین غار، منطقه‌ای جنگلی واقع شده است که پوشش گیاهی آن از درختان انبوهی مثل بلوط، بنه، کلخنگ، زبان گنجشک و انواع بادام تشکیل شده است. این غار به طول ۲۰۰ متر با دهانه‌ای به‌اندازه یک متر در مجاورت شهر باستانی شاه بهرام است. بررسی‌های موجود در این غار نشان داده است که سابقه آن به دوره باستانی ایران می‌رسد. روستای شاه‌بهرام بر اساس سرشماری مرکز آمار ایران در سال۱۳۸۵، جمعیتی در حدود ۲۱۱ نفر (۴۹خانوار) بوده است.",
  "images": ["https://api2.kojaro.com/media/2018-10-289e0342-5c1d-4a51-b127-929e7a006060-67c460f9c1067c5ba764d1d1?w=750&q=80"]
}