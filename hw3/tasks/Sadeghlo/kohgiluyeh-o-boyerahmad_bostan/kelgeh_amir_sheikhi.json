{
  "id": 9,
  "context": "روستای کلگه امیر شیخی از توابع شهرستان باشت در ۵۵ کیلومتری شمال شرقی شهرستان گچساران و ۱۰ کیلومتری جنوب غربی باشت و همجوار با روستای سرآب بیز و امامزاده سید محمد (ع) واقع شده است. این روستا با پوشش درختان جنگلی بلوط، بنه و زالزالک و پوشش گیاهی فراوان در پای کوه بلند خامی از چشم اندازهای بسیار زیبایی برخوردار بوده و یکی از سرسبز ترین روستا های منطقه به شمار می رود. مناظر طبیعی زیبا و کم نظیر کلگه امیرشیخی، چشم هر بیننده ای را مسحور خود می کنند و در اواخر فصل زمستان و ایام بهار یکی از مناطق بسیار زیبای گردشگری کهگیلویه و بویراحمد با آب و هوای معتدل و سرسبزی کم نظیر است.",
  "images": ["https://hameghlim.com/wp-content/uploads/2021/02/N3625468-6398992.jpg"]
}