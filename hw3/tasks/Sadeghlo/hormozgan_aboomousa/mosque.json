{
    "id": 1,
    "context": "مسجد جامع ابوموسی در ابوموسی هرمزگان واقع شده است. منار و گنبد مسجد جامع ابوموسی اولین چیزی است که به چشم هر رهگذری می‌خورد. مسجد امام حسن مجتبی (ع) که به مسجد جامع ابوموسی معروف است، به عنوان زیباترین بنای شهر، با گلدسته‌های بلند و گنبد فیروزه‌ای خود فضای خاصی به شهر و مردم جزیره‌نشین ابوموسی می‌دهد. این مسجد مساحتی بیش از ۱۱ هزار متر مربع و زیربنایی در حدود ۹۰۰ متر مربع دارد که در اوایل دهه هشتاد شمسی به بهره‌برداری رسیده است. هرچند این مسجد یک مسجد تازه ساخت به حساب می‌آید ولی معماری خاص و قدیمی‌اش،‌ آن را به یکی از نقاط جذاب و دیدنی جزیره تبدیل کرده است.",
    "images": ["https://www.top-travel.ir/wp-content/uploads/2019/09/ContentImages_98938.jpg"]
}