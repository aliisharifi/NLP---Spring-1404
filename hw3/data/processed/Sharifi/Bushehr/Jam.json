[
    {
        "id": "",
        "context": "جنگل گلوبردکان یکی از مناطق گردشگری واقع در بخش ریز در شهرستان جم استان بوشهر است که بیش از دو قرن قدمت دارد. در زبان محلی نام این جنگل گیلی وَردِکان می‌باشد که در زبان لری، گیلی به معنای گلو، وَرد (برد) به معنای سنگ و کان هم به معنای پرتگاه و دیواره است. و در کل به معنای گلوگاه دیواره سنگی می‌باشد. جنگل گلوبردکان با چشم‌انداز زیبای درختان سایه‌گستر، همجواری با کوهستان، رود تقریباً دائمی و پوشش گیاهی و گونه‌های زیستی همواره در طول سال میزبان گردشگران و دوست‌داران محیط‌زیست و حتی گردشگران خارجی است. این جنگل با بیش از ۵۰ گونهٔ گیاهی، نفس شهرستان جم در استان بوشهر محسوب می‌شود.",
        "images": [
            "https://mrbilit.com/mag/wp-content/uploads/2022/01/6.jpg"
        ]
    }
]