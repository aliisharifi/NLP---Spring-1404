[
    {
        "id": "",
        "context": "میدان نقش جهان همچنین معروف با نام تاریخی میدان شاه و پس از انقلاب ۱۳۵۷ ایران با نام رسمی میدان امام، میدان مرکزی شهر اصفهان است که در قلب مجموعه تاریخی نقش جهان قرار دارد.بناهای تاریخی موجود در چهار طرف میدان نقش جهان شامل عالی‌قاپو، مسجد شاه (مسجد امام)، مسجد شیخ لطف‌الله و سردر قیصریه که ورودی اصلی بازارچه اصفهان است. علاوه بر این بناها دویست حجره دو طبقه پیرامون میدان واقع شده‌است که عموماً جایگاه عرضهٔ صنایع دستی اصفهان می‌باشند.",
        "images": [
            "https://mrbilit.com/mag/wp-content/uploads/2020/07/1-13.jpg",
            "https://safarmarket.com/blog/data/uploaded_files/39ca755a4102213e563ec55d.jpg",
            "https://cdn.alibaba.ir/ostorage/alibaba-mag/wp-content/uploads/2022/02/%D9%85%DB%8C%D8%AF%D8%A7%D9%86-%D9%86%D9%82%D8%B4-%D8%AC%D9%87%D8%A7%D9%86.webp"
        ]
    },
    {
        "id": "",
        "context": "سی‌وسه‌پل یا پل الله‌وردی‌خان، پلی است با ۳۳ دهانه، ۲۹۵ متر طول و ۱۴ متر عرض، که زیرنظر الله‌وردی‌خان اوندیلادزه و با معماری استاد حسین بنا اصفهانی بر روی زاینده‌رود در شهر اصفهان و همزمان با حکومت شاه عباس صفوی ساخته شده و جای برگزاری مراسم جشن آب‌پاشان و همچنین مراسم خاج‌شویان ارامنهٔ اصفهان در دورهٔ صفویه بوده است. اندیشهٔ بنای سی‌وسه‌پل در سال ۱۰۰۸ هجری قمری و در دوازدهمین سال پادشاهی شاه عباس یکم به وجود آمد و در سال ۱۰۱۱ هجری قمری، الله‌وردی‌خان اوندیلادزه گرجی، سردار مشهور او مأمور اتمام ساختمان پل گردید. در سفرنامه‌های سیاحان اروپایی آن دوران، به برگزاری این جشن اشاره‌هایی شده است. در این جشن که در ۱۳ تیرماه هر سال برگزار می‌شد مردم با پاشیدن آب و گلاب روی یک‌دیگر در این مراسم شرکت می‌کرده‌اند ارامنهٔ جلفای اصفهان هم مراسم خاج‌شویان خود را در محدوده همین پل برگزار می‌کرده‌اند. این پل یکی از شاه‌کارهای معماری و پل‌سازی ایران محسوب می‌شود و از زیبایی و عظمت منحصر به فردی برخودار است.",
        "images": [
            "https://upload.wikimedia.org/wikipedia/commons/thumb/c/c2/Si-o-se-Pol.jpg/1024px-Si-o-se-Pol.jpg",
            "https://upload.wikimedia.org/wikipedia/commons/thumb/b/b1/%D8%B3%DB%8C_%D9%88_%D8%B3%D9%87_%D9%BE%D9%84.JPG/1024px-%D8%B3%DB%8C_%D9%88_%D8%B3%D9%87_%D9%BE%D9%84.JPG",
            "https://upload.wikimedia.org/wikipedia/commons/thumb/9/90/33pol-innerview.JPG/1024px-33pol-innerview.JPG"
        ]
    },
    {
        "id": "",
        "context": "مسجد جامع اصفهان که به مسجد جامع عتیق و مسجد جمعه اصفهان نیز مشهور است، یکی از بناهای تاریخی اصفهان در ایران است که قدمت آن به سدۀ دوم هجری قمری بازمی‌گردد. این مسجد در اندازه‌ای کوچک و متناسب با جمعیت اصفهان در سال ۱۵۶ هجری قمری/۷۷۷ میلادی ساخته شد و باعث رشد شهرنشینی شد. در سال ۲۲۶ ه‍.ق/۸۴۶ م به فرمان معتصم خلیفه عباسی، مسجد پیشین تخریب و بنایی ستون‌دار به همراه سقفی چوبی جایگزین آن شد که کماکان قسمتی از ستون‌ها و دیوارهای آن باقی مانده‌است. مهم‌ترین تغییرات مسجد در دوران سلجوقی صورت گرفت؛ معماران این دوره از الگوی «مسجد عربی» فاصله گرفتند و با ساخت چهار ایوان در ضلع‌های شمالی، جنوبی، شرقی و غربی، سبکی جدید پدیدآوردند که به «مسجد ایرانی» معروف شد. در ربیع‌الاول ۵۱۵ ه‍.ق این مسجد توسط اسماعیلیان به آتش کشیده شد و بعدها دوباره مورد بازسازی و ترمیم قرار گرفت. در سده‌های بعد و در دوره‌های ایلخانی، مظفری، تیموری، صفوی و قاجار نیز این مسجد تغییرات مهمی را از سر گذراند.",
        "images": [
            "https://isfahanjamehmosque.com/wp-content/uploads/2023/08/IMG_20220517_2246102.jpg",
            "https://www.eghamat24.com/blog/wp-content/uploads/2022/04/%D8%B41.jpg",
            "https://cdn.honaronline.ir/thumbnail/ka5PskOjD3EJ/jtaNacsFLTV0w8paS5wR5rRiseSoaS5XfdxFvAhda_5dbTxDrl6tx8XQAu2fkXrobrjel4EN03ECEXF7--uDPY9UDvFtorGVQscWUosqONX8GKuoot16X-Ufll-vEDbY/%D9%85%D8%B3%D8%AC%D8%AF+%D8%AC%D8%A7%D9%85%D8%B9+%28%D8%B9%D8%AA%DB%8C%D9%82%29+%D8%A7%D8%B5%D9%81%D9%87%D8%A7%D9%86.jpg"
        ]
    },
    {
        "id": "",
        "context": "کاخ چهل‌ستون اصفهان از بناهای تاریخی اصفهان است. کاخ چهل ستون که بالغ بر ۶۷۰۰۰ متر مربع مساحت دارد، در دوره شاه عباس یکم در دوره صفوی احداث آن آغاز شد و در وسط آن عمارتی ساخته شده بود. شاه عباس اول، کوشکی در میان باغ بنا نهاد که این کوشک هسته اولیه کاخ را تشکیل داد که تالار میانی کاخ چهل ستون و غرفه‌های چهار گوشه آن را در بر می‌گرفت.",
        "images": [
            "https://upload.wikimedia.org/wikipedia/commons/thumb/4/4e/40Setun_1.jpg/1024px-40Setun_1.jpg",
            "https://safarmarket.com/blog/data/uploaded_files/491ce2e1f577ec5ac372e6b8.jpg",
            "https://www.jabama.com/mag/wp-content/uploads/2023/07/%DA%86%D9%87%D9%84%E2%80%8C%D8%B3%D8%AA%D9%88%D9%86-%D8%A7%D8%B5%D9%81%D9%87%D8%A7%D9%86-%D9%88-%D8%B1%D9%85%D8%B2-%D9%88-%D8%B1%D8%A7%D8%B2-%D8%A7%DB%8C%D9%86-%D8%A8%D9%86%D8%A7%DB%8C-%D8%B2%DB%8C%D8%A8%D8%A7-780x470.jpg"
        ]
    },
    {
        "id": "",
        "context": "پل شهرستان یا پل جی یا پل جسر حسین قدیمی‌ترین پل اصفهان روی رودخانهٔ زاینده رود است. این پل در زمان ساسانیان ایجاد گردید و در زمان دیلمیان و سلجوقیان تعمیر و مرمت شده‌است. پل شهرستان در جی قدیم در شرق اصفهان واقع شده‌است. پایه‌های آن بر روی سنگهای طبیعی کف رودخانه استوار گردیده‌است.",
        "images": [
            "https://upload.wikimedia.org/wikipedia/commons/thumb/c/c0/Shahrestan_bridge.JPG/1024px-Shahrestan_bridge.JPG",
            "https://upload.wikimedia.org/wikipedia/commons/thumb/9/91/Shahrestan_Bridge.jpg/1024px-Shahrestan_Bridge.jpg"
        ]
    }
]