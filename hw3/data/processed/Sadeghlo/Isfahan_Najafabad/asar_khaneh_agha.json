{
  "id": 11,
  "context": "عصار خانه بزرگ یا عصار خانه آقا مربوط به دوره صفوی است و در نجف‌آباد، بازار، خیابان ۱۷ شهریور واقع شده است. این اثر در تاریخ ۲۵ خرداد ۱۳۸۱ با شماره ثبت ۵۸۸۹ به‌عنوان یکی از آثار ملی ایران به ثبت رسیده است و در میان جاهای دیدنی نجف آباد قرار دارد. این عصارخانه که اکنون از آن بهره‌برداری نمی‌شود، بزرگترین و یکی از زیباترین عصارخانه‌های ایران است. وجود سنگ آسیایی که روی آن سوره مبارکه «القلم» حکاکی شده یکی از جذاب‌ترین قسمت‌های عصارخانه در کنار تیرهای چوبی اهرمی برای گرفتن روغن از دانه‌های روغنی مثل بزرک، کیکج (کلزا) است. روغن به دست آمده در عصارخانه‌ها، برای روشن کردن چراغ‌های قدیمی استفاده می‌شده است و در حال حاضر برای تقویت زمین‌های کشاورزی و نیز رنگرزی و محافظ چوب‌های کشتی و کندوهای عسل استفاده می‌شود.",
  "images": ["https://api2.kojaro.com/media/67c460f2c1067c5ba763f7ff?w=750&q=75"]
}