{
    "id": 8,
    "context": "قلعه بارده یکی از جاذبه‌های تاریخی و گردشگری کوهرنگ است که در روستای بارده واقع شده است. قلعه بارده متعلق به خوانین ایل چهارلنگ است و در سال ۱۲۷۸ به همت محمد حسن خان و محمد خان دارابی ساخته شده است. معماری این قلعه توسط استاد اسماعیل ترکان ساخته شده و دارای دو یخش اندرونی و بیرونی است. بخش اندرونی از زیرزمین و طبقه همکف تشکیل شده است و در قسمت‌های شمالی و جنوبی آن نیز اتاق‌های نشیمن قرار گرفته‌اند. در بخش بیرونی این برج نیز قسمت اعیانی با راه ورودی جداگانه بر بالای سر طویله و اصطبل ساخته شده است. این قلعه ساخته شده از آجر، سنگ و خشت همچنین دارای چهار برج مدور است که در چهار گوشه بیرونی بنا قرار گرفته‌اند. برج‌های غربی مسکونی هستند و برج‌های شرقی جنبه دفاعی دارند. در این بنای تاریخی به جای مانده از دوره قاجار، نوادگان محمد حسن خان و داراب خان ساکن هستند و بازدید از آن برای عموم گردشگران و علاقه مندان به تاریخ امکان‌پذیر است.",
    "images": ["https://www.otaghak.com/blog/wp-content/uploads/2022/10/psd_ghaleb_ax-1-28.jpg"]
}