{
    "id": 4,
    "context": "رود کوهرنگ که محلی‌ها به آن آب کوهرنگ نیز می‌گویند از ارتفاعات زاگرس سرچشمه می‌گیرد و از سرشاخه‌های اصلی رودخانه زاینده رود و کارون است. جهت انتقال آب این رود به رودخانه زاینده رود، سه تونل با فواصل زمانی طولانی ساخته شده‌اند. ساخت تونل اول در زمان صفویان آغاز شده بود اما با مرگ شاه عباس صفوی ساخت آن نیمه کاره مانده بود که مجدد در سال ۱۳۳۲ آغاز و به بهره برداری رسید. طول تونل اول به ۲۹۰۰ متر می‌رسد، تونل‌های دوم و سوم نیز به ترتیب در سال‌های ۱۳۶۴ و ۱۳۷۷ آغاز و به بهره برداری رسیدند. تونل کوهرنگ که به آبشار تونل آب کوهرنگ نیز معروف است در نزدیکی شهر چلگرد و در کنار جاذبه‌های گردشگری فراوانی قرار گرفته است و در اطراف آن نیز آلاچیق‌هایی جهت اسکان مسافران و گردشگران مهیا شده است. این تونل با داشتن چشم‌اندازی زیبا و قرارگیری در یک منطقه خوش آب و هوا سالانه مقصد بسیاری از گردشگران و مسافران است.",
    "images": ["https://www.otaghak.com/blog/wp-content/uploads/2022/10/psd_ghaleb_ax-1-24-1.jpg"]
}