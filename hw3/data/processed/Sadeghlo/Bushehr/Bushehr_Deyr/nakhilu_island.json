{
    "id": 3,
    "context": "جزیره نخیلو یکی از جزیره‌های غیرمسکونی خلیج فارس و از جاهای دیدنی بندر دیر است که در حدود ناحیه بردخون قرار دارد. مساحت جزیره حدود ۶۰ هکتار بوده و منشا مرجانی و صدفی دارد. شکل جزیره نخیلو از بالا شبیه بیضی است و در آن حیوانات زیبایی زندگی می‌کنند که بیشتر شامل پرستوهای دریایی پشت تیره، پرستوهای کاکلی کوچک و بزرگ، چکاوک کاکلی و نوعی خرچنگ هستند. این جزیره در حال حاضر جای امنی برای زندگی لاک‌پشت‌های خلیج‌فارس است که از جمله مهم‌ترین لاک‌پشت‌ها در خاورمیانه‌ هستند. نخیلو یکی از نادرترین جزیره‌های جهان و جزو جزیره‌های متفاوت در خاورمیانه است که در آن پرندگان مهاجر دریایی زیادی زندگی می‌کنند. در قسمتی از جزیره نخیلو می‌توانید اجتماع کوچکی از جنگل‌های حرا را ببینید که برای خودشان آن گوشه زندگی می‌کنند و پاهای‌شان را به دل آب شور خلیج سپرده‌اند.",
    "images": ["https://www.otaghak.com/blog/wp-content/uploads/2024/10/%D8%AC%D8%B2%DB%8C%D8%B1%D9%87-%D9%85%D8%AE%DB%8C%D9%84%D9%88-%D8%AF%DB%8C%D8%B1.jpg"]
}