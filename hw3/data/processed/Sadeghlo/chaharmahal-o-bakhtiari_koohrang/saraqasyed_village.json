{
    "id": 11,
    "context": "روستای سر آقا سید روستایی زیبا و توریستی است که در میان کوه‌های سرسبز زاگرس واقع شده است. طبیعت محصور شده در دامان این منطقه، پوشش سنتی و اصیل مردمان آن و نوع چیدمان و ترکیب خانه‌ها که آن را شبیه ماسوله کرده سبب شده تا لقب ماسوله زاگرس به این روستا اطلاق شود. این روستا در میان یک دره بنا شده و دورتادور آن را کوه‌هایی مرتفع احاطه کرده‌اند. همین موقعیت جغرافیایی و کوهستانی روستای سرآقا سید باعث شده است که این روستا در فصل زمستان در میان حصاری از برف قرار گرفته و هیچ‌گونه راه ارتباطی با دنیای بیرون نداشته باشد. به همین دلیل بهترین زمان سفر به این روستا نیمه اول سال است. تماشای مناطق سرسبز این روستا، بافت تاریخی و زیبایی خانه‌های آن و جاذبه‌های گردشگری متنوعی که در دل خود جای داده، آرامش‌بخش و دلخواه گردشگران بسیاری است.",
    "images": ["https://www.otaghak.com/blog/wp-content/uploads/2022/10/psd_ghaleb_ax-1-211.jpg"]
}