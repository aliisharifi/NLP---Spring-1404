{
    "id": 2,
    "context": "یکی از جاهای دیدنی شهر سروستان دریاچه مهارلو است. نام این دریاچه، برگرفته از نام روستای مهارلو است که در مجاورت آن واقع شده و بخش قدیمی روستای مهارلو در بخش ساحلی دریاچه قرار گرفته است. دریاچه مهارلو خاوری‌ترین بخش جلگه شیراز است. مهارلو دارای آبی بسیار شور است و در فصل‌های خشکی یکی از کانسارهای بزرگ نمک ایران به‌شمار می‌آید. این دریاچه برای تهیه نمک صنایع استان فارس هم استفاده می‌شود. حداکثر عمق این دریاچه سه متر است. دو رودخانه فصلی سلطان‌آباد و رودخانه خشک دریاچه مهارلو را تغذیه می‌کنند. آب چند چشمه نیز عمدتا از قسمت‌های غربی و شمالی وارد این دریاچه می‌شوند. در مقطعی آب دریاچه مهارلو به رنگ قرمز متمایل شد که این پدیده تهدیدی برای آبزیان و فلامینگوها می باشد.",
    "images": "https://hameghlim.com/wp-content/uploads/2021/01/%D8%B3%D8%B1%D9%88%D8%B3%D8%AA%D8%A7%D9%86.gif"
}