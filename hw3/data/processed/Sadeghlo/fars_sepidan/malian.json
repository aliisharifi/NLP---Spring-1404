{
  "id": 1,
  "context": "محوطه باستانی ملیان با وسعتی نزدیک به ۲۰۰ هکتار از بزرگ‌ترین و مهم‌ترین محوطه‌های پیش از هخامنشی در ایران است و از جاهای دیدنی استان فارس، شهرستان سپیدان به شمار می‌آید. وسعت این تپه باستانی بیش از ۲۰۰ هکتار است و در بخش بیضا، در ۴۶ کیلومتری شمال شیراز و ۴۶ کیلومتری غرب تخت جمشید، در ارتفاع ۱۶۱۱ متر از دریا قرار دارد. بخش کوچکی از آن در سال‌های ۱۹۷۱ تا ۱۹۷۶ زیر نظر دکتر ویلیام سامنر و پژوهشگران دانشگاه‌های پنسیلوانیا، میشیگان و اوهایوی آمریکا حفاری شده است. سامنر احتمال می‌دهد که زیر لایه‌های ساسانی ـ اسلامی نیمه غربی این محوطه استقرارگاه وسیعی از زمان هخامنشیان قرار گرفته باشد. این محل همچنین مهم‌ترین محل شناخته شده از فرهنگ بانش میانی است. در این محل تعدادی لوح‌های گلی ایلامی مربوط به ۱۳۰۰ تا ۱۰۰۰ پیش از میلاد به‌دست آمده است که بیشتر آن‌ها در دانشگاه پنسیلوانیا نگهداری می‌شود. تپه ملیان در تاریخ ۲۴ اسفند ۱۳۵۳ با شماره ثبت ۱۰۴۶ به‌عنوان یکی از آثار ملی ایران به ثبت رسیده است.",
  "images": ["https://api2.kojaro.com/media/67c46100c1067c5ba765ef1c?w=750&q=75"]
}