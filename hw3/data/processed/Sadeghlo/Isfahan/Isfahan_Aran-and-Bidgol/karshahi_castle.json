{
    "id": "2",
    "context": "قلعه کرشاهی که با نام قلعه دزدها نیز شناخته می‌شود، در نزدیکی شهرستان آران و بیدگل و مجاورت ابوزیدآباد قرار گرفته است. با مساحت ۴۰۰۰ متر مربع، قدمت این بنا به دوره‌های پیش از اسلام بازمی‌گردد. از این قلعه برای دفاع در برابر هجوم مغولان و دیگر دشمنان استفاده می‌کردند که متاسفانه بعدها به جولانگاه راهزنان و یاغیان تبدیل شد. بعد از ارگ بم، قلعه کرشاهی بزرگ‌ترین بنای خشتی ایران به‌شمار می‌رود. این اثر تاریخی که به‌عنوان یکی از جاهای دیدنی آران و بیدگل شناخته می‌شود، در ۲۵ خرداد ۱۳۸۱ با شماره‌ی ثبت ۵۸۹۱ به‌عنوان یکی از آثار ملی ایران به ثبت رسید.",
    "images": ["https://api2.kojaro.com/media/2018-12-0ac2b8ac-7bc2-4465-b506-94eb14420f2e-67c460fac1067c5ba7650aa3"]
}