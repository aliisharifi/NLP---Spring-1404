{
    "id": "4",
    "context": "ریگ بلند نامی است که به مجموعه‌ای از تپه‌های ماسه‌ای بلند داده‌اند. این تپه‌ها در فاصله چهار کیلومتری از کارونسرای مرنجاب قرار گرفته‌اند و به‌عنوان دیدنی‌های آران و بیدگل شناخته می‌شوند. با ارتفاع ۹۰ متر در بلندترین نقطه، این تپه‌ها از دیگر تپه‌های مناطق اطراف مرتفع‌تر هستند و می‌توان آن‌ها را از فاصله دور نیز دید. به همین دلیل نیز نام ریگ بلند را بر این مجموعه گذاشته‌اند. نوع تپه‌های این منطقه از ماسه تثبیت‌شده است و در طول سال متحمل جابجایی چندانی نمی‌شوند. از جمله پوشش گیاهی منطقه می‌توان به گیاهان ماسه‌پسندی مانند اسکنبیل، نتر، نسی و دم گاوی اشاره کرد. همچنین جانوران و حشراتی مانند انواع عقرب، مار جعفری، شتر مار، لاسرتای مرنجابی، بزمجه بیابانی، خرگوش شرقی، گربه شنی، روباه شنی، شاهین، سارگپه بیابانی، جرد و پامسواکی در این منطقه رویت شده‌اند.",
    "images": ["https://api2.kojaro.com/media/2018-12-52f8656a-36ea-4248-afed-b08e02e1ef50-67c460fac1067c5ba7650a9d"]
}