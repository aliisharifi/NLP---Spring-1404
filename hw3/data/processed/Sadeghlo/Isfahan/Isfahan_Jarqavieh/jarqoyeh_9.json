{
    "id": 9,
    "context": "آکواریوم طبیعی مالواجرد یکی از جاذبه‌های طبیعی و دیدنی جرقویه است که در مرکز روستای تاریخی مالواجرد واقع شده. این آکواریوم در نزدیکی قلعه تاریخی این روستا قرار گرفته و حاصل جوشش چشمه‌های کویری است. در این آکواریوم ماهی‌های آکواریومی و زینتی مختلفی قرار دارند که به علت خواص آب چشمه به طور شگفت‌انگیزی در حال زادوولد و بزرگ شدن هستند. تماشای شنا کردن ماهی‌های مختلف در آب زلال این چشمه آن هم در یک منطقه کویری لذت وصف‌ناپذیری دارد. مردم روستا از این چشمه و ماهی‌های آن که همچون گنجینه‌ای در دل کویر است محافظت می‌کنند و هیچ‌کس اجازه صید از چشمه را ندارد.",
    "images": ["https://www.otaghak.com/blog/wp-content/uploads/2022/11/psd_ghaleb_ax-1-26-11.jpg"]
}