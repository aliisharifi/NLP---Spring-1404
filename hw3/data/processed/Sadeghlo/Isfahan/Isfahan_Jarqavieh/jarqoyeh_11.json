{
    "id": 11,
    "context": "یکی از دیدنی‌ترین جاذبه‌های طبیعی شهرستان جرقویه، نمکزار خارا است. این نمکزار در ۱۲۰ کیلومتری اصفهان و در روستای خارا از توابع شهرستان جرقویه واقع شده است. این دریاچه، بازمانده دریاچه‌ای در شرق جرقویه است و به عنوان بزرگترین معادن نمک ایران به شمار می‌رود و سالانه چندین تن نمک از آن استخراج می‌شود. این دریاچه سفید پوش از نمک، به علت خشکی زاینده‌رود بسیار کم آب است. در فصل بهار و تابستان با تابش آفتاب و تبخیر آب منظره شگفت‌انگیزی از اشکال هندسی حاصل از رسوبات نمک در سطح دریاچه نمایان می‌شود که در نوع خود دیدنی و بی‌نظیر است. برای رفتن به این نمکزار باید از اصفهان به سمت زیار و شهر حسن آباد بروید و در شهر حسن آباد، به سمت روستای خارا حرکت کنید.",
    "images": ["https://www.otaghak.com/blog/wp-content/uploads/2022/11/psd_ghaleb_ax-1-28-11.jpg"]
}