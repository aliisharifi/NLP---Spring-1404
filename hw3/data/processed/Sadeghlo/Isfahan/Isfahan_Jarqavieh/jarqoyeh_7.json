{
    "id": 7,
    "context": "شهرستان جرقویه به سبب قدمت دور و درازی که دارد، بناهای تاریخی زیادی را در دل خود جای داده است. این شهرستان دارای چهار آتشکده بود که از میان آن‌ها فقط یکی از آتشکده‌ها در روستای دستگرد باقی مانده است. آتشکده دستگرد یک بنای چهارطاقی به جای مانده از دوران ساسانیان است که در مجاورت چشمه دستگرد و بر فراز تپه واقع شده است. یافته‌ها و مطالعات باستان‌شناسان و شواهد به دست آمده حاکی از آن است که این آتشکده مربوط به آتشکده زرتشتیان در دوره گرشاسب پیشدادی است و اهمیت زیادی برای ساکنان در ادوار مختلف داشته است. امروزه نیز مردم زیادی به‌ویژه ساکنان روستاهای جرقویه سالانه به محل این عمارت باشکوه چهارطاقی و چشمه‌ای که در نزدیکی آن است جمع می‌شوند و مراسمات و جشن‌های آیینی مختلفی را برگزار می‌کنند. هم‌اکنون از این بنای چهارطاقی ارزشمند ساخته شده از سنگ و خشت، ویرانه‌ای بر جای مانده اما هنوز هم در نوع خود دیدنی است.",
    "images": ["https://www.otaghak.com/blog/wp-content/uploads/2022/11/psd_ghaleb_ax-1-24-13.jpg"]
}