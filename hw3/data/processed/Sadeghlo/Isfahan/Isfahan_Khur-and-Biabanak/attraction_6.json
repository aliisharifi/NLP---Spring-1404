{
    "id": 6,
    "context": "مسجد جامع در روستای زیبا و تاریخی جندق از توابع شهرستان خور و بیابانک و در درون قلعه جندق واقع شده است و قدمت آن به سال ۹۶۰ هجری قمری بازمی‌گردد. این بنای مقدس ساخته شده از خشت و گل، دارای گنبدی آجری با طرح حصیری در ضلع جنوبی و صحنی مربع و مستطیلی شکل است و از سه غرفه که در قسمت شرقی و غربی قرار دارد، تشکیل شده است. درب ورودی این مسجد رو به شمال باز می‌شود و دارای دو شبستان است که یکی از آن‌ها در ضلع شمالی مسجد واقع شده است و به عنوان شبستان بانوان مورد استفاده قرار می‌گیرد و دیگری نیز در پشت غرفه‌های مسجد قرار دارد. حسینیه‌ای نیز در ضلع غربی مسجد و در پشت دیوار واقع شده که دارای طاق‌های جناغی و غرفه‌های دوطبقه‌ای است که در نوع خود دیدنی است.",
    "images": ["https://www.otaghak.com/blog/wp-content/uploads/2022/10/attractions-khur-biabanak6.jpg"]
}