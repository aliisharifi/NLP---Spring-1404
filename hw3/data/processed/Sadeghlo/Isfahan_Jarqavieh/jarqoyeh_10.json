{
    "id": 10,
    "context": "یکی دیگر از جاهای دیدنی شهرستان جرقویه قلعه محمد آباد است که در قسمت شمالی شهر محمدآباد واقع شده است. این قلعه دارای مساحتی برابر با هفت هزار مترمربع است و قدمت آن به دوره صفویان می‌رسد و از یک برج باروی بلند مرتفع به ارتفاع ۱۰ متر و هشت برج دیده‌بانی تشکیل شده است. داخل قلعه پنج خانه بزرگ، حوض سنگی، یک اسطبل مرکزی و باغچه بزرگ قرار دارد. یک ساختمان دوطبقه نیز در قسمت جنوبی قلعه واقع شده است. طبقه اول این ساختمان دارای چهار اتاق به همراه یک راه‌پله است که به طبقه بالا متصل می‌شود. در طبقه بالا نیز سه اتاق با یک ایوان زیبا قرار دارند که به زیبایی هر چه تمام نقاشی و گچ‌بری شده‌اند. حیاط این قلعه تاریخی نیز دارای یک حوض در وسط و درختان و باغچه‌های متعددی است که در اطراف حوض قرار گرفته‌اند. این قلعه علاوه بر اینکه جهت بازدید به روی عموم باز است، امکانات مناسبی را نیز جهت اقامت گردشگران فراهم کرده تا خاطرات خوشی را برای آنان رقم بزند.",
    "images": ["https://www.otaghak.com/blog/wp-content/uploads/2022/11/psd_ghaleb_ax-1-27-10.jpg"]
}