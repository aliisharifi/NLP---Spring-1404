{
  "id": 3,
  "context": "کاروانسرای میان کتل با قدمتی که به دوره صفوی بازمی‌گردد، از بناهای تاریخی و جاهای دیدنی کازرون به شمار می‌رود. این کاروانسرا دارای پلان مستطیل چهار ایوانی با حیاط مرکزی است. مساحت این بنا ۳,۵۰۰ متر مربع با زیربنای ۲,۵۰۰ متر مربع بوده که از دو حجره بزرگ در شرق و غرب و دو حجره کوچک در شمال و جنوب تشکیل شده است. برای زیبایی این کاروانسرای ایرانی در همه قسمت‌ها از سنگ مالون استفاده شده است.",
  "images": ["https://api2.kojaro.com/media/67c460f2c1067c5ba763d99c?w=750&q=75"]
}