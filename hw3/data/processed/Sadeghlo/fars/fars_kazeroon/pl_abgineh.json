{
  "id": 1,
  "context": "نقش‌برجسته پل آبگینه که با نام نقش‌برجسته تیمور میرزا نیز شناخته می‌شود، در ۱۲ کیلومتری جنوب شرقی کازرون و در مجاورت روستای پل آبگینه و دریاچه پریشان قرار گرفته است. در این نقش‌برجسته که قدمت آن به دوره قاجار بازمی‌گردد، تیمور میرزا پسر حسین قلی میرزای فرمانفرما، نواده فتحعلی‌شاه قاجار که زمانی حکومت کازرون را در دست داشت، دیده می‌شود. با ابعاد ۴.۲۲ متر طول، ۲.۵ متر عرض و عمق یک متر، این نقش‌برجسته در ارتفاع دو متری از سطح زمین قرار دارد. در قسمت‌های مختلف نقش نیز اشعاری در وصف تیمور میرزا به خط زیبای نستعلیق حک شده است. سراینده اشعار، وصال شیرازی و نویسنده آن عباس بن یحیی و استاد سنگ تراش مجلس، احمد حجار هستند. نقش‌برجسته پل آبگینه از جاهای دیدنی کازرون به شمار می‌آید و در تاریخ ۱ مرداد ۱۳۸۶ با شماره‌ی ثبت ۱۹۳۱۶ به‌عنوان یکی از آثار ملی ایران به ثبت رسید.",
  "images": ["https://api2.kojaro.com/media/67c460fbc1067c5ba7651f14?w=750&q=75"]
}