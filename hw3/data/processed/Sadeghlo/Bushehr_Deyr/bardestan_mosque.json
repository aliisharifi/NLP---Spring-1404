{
    "id": 2,
    "context": "مسجد بردستان معماری ساده‌ای دارد اما آن‌ چیزی که توجه همه را به خود جلب می‌کند، مناره آن است. مناره که نگوییم بادگیری زیبا و وصف‌ناشدنی که نقش مناره مسجد را بازی می‌کند اما وظیفه دیگری هم بر عهده‌اش هست. بادگیر، نسیم خنک بندر دیر را به داخل حجره‌های مسجد می‌کشد تا وقتی نمازگزارها مشغول خواندن نماز هستند احساس خنکی کنند. مسجد بردستان یک عبادتگاه ساده نیست، اینجا با تاریخی گره خورده که مسجد را به‌عنوان کهن‌ترین عمارت متعلق به دوره اسلامی بندر دیر می‌داند. مسجد تزئینات آن‌چنانی مثل مسجدهای معروف اصفهان و استان‌های دیگر ندارد و دیوارها خاکی هستند و فقط طاق‌های آن با ظرافت کشیده شده‌اند. اما مسجد بردستان در عین سادگی نظر همه را به خود جلب می‌کند و گویا بادگیر نقش اصلی را در این جلب‌توجه بازی می‌کند. در نزدیکی مسجد بردستان و در فاصله ۲۷ کیلومتری چاه‌های آب بردستان قرار دارند و حدود ۸۵۰ متر آن ‌طرف‌تر هم می‌توانید قلعه بردستان را ببینید.",
    "images": ["https://www.otaghak.com/blog/wp-content/uploads/2024/10/%D9%85%D8%B3%D8%AC%D8%AF-%D8%AF%DB%8C%D8%B1.jpg"]
}