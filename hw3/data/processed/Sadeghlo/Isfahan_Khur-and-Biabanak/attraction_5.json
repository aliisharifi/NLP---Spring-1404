{
    "id": 5,
    "context": "یکی از جاهای شناخته شده و دیدنی شهرستان خور و بیابانک کویر مصر است که در روستای مصر واقع شده است. این کویر در ۵۵ کیلومتری شهرستان خور و در ۴۵ کیلومتری شهر جندق واقع شده و شگفتی‌های بی‌نظیری ازجمله چال سلکنون، تخت عروس و دریاچه نمک را در دل خود جای داده است. کویر مصر به یکی از قطب‌های گردشگری در ایران تبدیل شده است و سالانه گردشگران زیادی برای بیابان‌گردی، کویرگردی، عکاسی، کمپینگ، تماشای طبیعی زیبا و منحصربه‌فرد و شب‌های پر از ستاره به این کویر سفر می‌کنند. در کنار تماشای این جاذبه‌ها، شتر سواری، آفرود در کویر مصر، موتور سواری، سندبوردینگ (شن سواری)، رصد ستارگان و آسمان، پیاده‌روی، روی شن‌ها، برگزاری کمپ و غیره نیز از تفریحات این کویر است که جذابیت‌های این منطقه را دوچندان کرده است.",
    "images": ["https://www.otaghak.com/blog/wp-content/uploads/2022/10/attractions-khur-biabanak5.jpg"]
}