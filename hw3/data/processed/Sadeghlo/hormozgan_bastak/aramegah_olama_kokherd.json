{
  "id": 7,
  "context": "آرامگاه علمای کوخرد یا دوگنبدان کوخرد از مکان‌های زیارتی بخشی به همین نام در شهرستان بستک استان هرمزگان است که در جنوب جاده بستک به بندر لنگه قرار دارد. آرامگاه علمای کوخرد در میان گورستان دهستان کوخرد و در ۱۰۰۰ متری غرب دهستان کوخرد واقع شده‌است. این بنای تاریخی و مذهبی چند سال پیش از جانب دولت به عنوان یکی از آثار ملی توسط سازمان میراث فرهنگی کشور با نام «مجموعهٔ دو گنبدان» به ثبت رسیده‌است. بنای این آثار برجسته و تاریخی بین سال‌های ۱۱۴۹ تا ۱۱۵۱ ه‍.ق ساخته شده‌است. مجموعهٔ دو گنبدان کوخرد در ۲۷ بهمن ۱۳۸۲ خورشیدی به ثبت رسیده‌ است.",
  "images": ["https://hameghlim.com/wp-content/uploads/2021/01/1493118891_olama-kokherad-tomb-1.jpg"]
}