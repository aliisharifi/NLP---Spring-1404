[
    {
        "id": "",
        "context": "تالاب بین المللی خورخوران منطقه‌ای به بزرگی 100 هزار هکتار است که 86 هزار هکتار آن را جنگل‌های حرا تشکیل می‌دهند. این تالاب در سواحل شمالی خلیج فارس، در جنوب غربی بندرعباس، شمال غربی جزیره‌ی قشم و در حد فاصل بندر خمیر و بندر لافت قرار گرفته و از بندر عباس قابل دسترسی است. تالاب خورخوران منطقه‌ی بسیار مهمی از نظر زیست محیطی است، به همین دلیل در سال 1351 با عنوان منطقه‌ی حفاظت شده‌ی حرا تحت حفاظت قرار گرفت و از آن زمان به بعد به شدت از آن نگهداری می‌شود، چرا که این منطقه علاوه بر اینکه جایگاه جنگل‌های حراست، زیستگاه حیوانات، پرندگان و آبزیان بسیاری نیز می‌باشد. وجود تالاب خورخوران و جنگل‌های حرا، علاوه بر رشد گردشگری باعث ایجاد شغل و درآمد مستقیم و غیر مستقیم برای ساکنان منطقه شده است.",
        "images": [
            "https://kite.ir/UploadData/Other/SHAKHES.jpg_wnz0ptu0.d3c.jpg",
            "https://kite.ir/UploadData/Gallery/2(142).jpg",
            "https://kite.ir/UploadData/Gallery/6(74).jpg"
        ]
    },
    {
        "id": "",
        "context": "کوه‌های بشاگرد رشته‌کوهی در جنوب شرقی ایران است که به صورت کمانی با امتداد شمال غربی- جنوب شرقی از بخش‌های شرقی استان هرمزگان آغاز شده و در امتداد مرز این استان با استان کرمان به سمت بخش جنوی استان سیستان و بلوچستان کشیده شده‌است. کوه بونیکن با ارتفاع ۲۱۸۵ متر، بلندترین نقطه این رشته‌کوه است و در قمست غربی رشته‌کوه بشاگرد و در شرق شهر سردشت مرکز شهرستان بشاگرد و در نزدیکی مرز سه استان هرمزگان، کرمان و سیستان و بلوچستان قرار دارد.",
        "images": [
            "https://gama.ir/uploads/azmoonImages/pic_e4f8e09d10501d191ae1bee2ac101d90.PNG",
            "http://s1.picofile.com/file/6380063378/%DA%A9%D9%88%D9%87.jpg"
        ]
    }
]