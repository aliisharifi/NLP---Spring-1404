{
    "id": 8,
    "context": "خانه تاریخی اعیانی، مشهور به خانه سرهنگ یکی از بناهای تاریخی به جای مانده از دوران قاجار به‌شمار می‌رود که در شهر محمد آباد جرقویه واقع شده است. این خانه تاریخی که در فهرست آثار ملی ایران نیز به ثبت رسیده است، در قلعه قدیمی قرار دارد و به همت شهرداری اکنون به موزه مردم شناسی تبدیل شده است. این خانه دارای هشتی ورودی، سردر و یک حیاط بزرگ است. حیاط این خانه یک حوض کوچک در وسط دارد و چهار باغچه به همراه درختان در اطراف حوض قرار گرفته است، دورتادور حیاط نیز اتاق‌های متعدد قرار گرفته‌اند. هر یک از اتاق‌های این بنا دارای ایوان‌هایی هستند که به سمت حیاط باز می‌شوند. این بنای ساخته شده از آجر همچنین دارای در و پنجره‌های مشبک از جنس چوب با شیشه‌های رنگی هستند که در نوع خود دیدنی است.",
    "images": ["https://www.otaghak.com/blog/wp-content/uploads/2022/11/psd_ghaleb_ax-1-25-11.jpg"]
}