{
  "id": 16,
  "context": "آبشار سمیرم از معروف‌ترین جاذبه‌های استان اصفهان در نزدیکی شهر سمیرم و در بخش جنوبی این استان است. از این آبشار با نام عروس آبشارهای زاگرس یاد می‌کنند و گردشگران داخلی و خارجی در سفر به اصفهان برای بازدید از این جاذبه طبیعی زیبا به سمیرم سفر می‌کنند. اطراف آبشار سمیرم را مناظری زیبا و چشم‌اندازهایی تماشایی از کوهستان‌های سرسبز پوشانده‌اند که در بهار پر از لاله‌ های واژگون و شکوفه‌های صورتی می‌شوند. آبشار سمیرم میان تنگه‌ای با دیواره‌های سنگی در رشته کوه زاگرس قرار دارد. آب و هوای این منطقه در مقایسه با سایر شهرها و روستاهای اطراف بسیار خنک‌تر است. محیط کوهستانی و جریان مداوم آب در تنگه‌های اطراف این آبشار سبب تفاوت اقلیم این ناحیه با مناطق اطراف شده‌اند؛ به همین دلیل در بسیاری از روزهای سال و حتی شب‌های تابستان، آبشار سمیرم و مناطق اطراف آن آب و هوایی سرد دارند.",
  "images": ["https://api2.kojaro.com/media/67c46114c1067c5ba7684264?w=750&q=75"]
}