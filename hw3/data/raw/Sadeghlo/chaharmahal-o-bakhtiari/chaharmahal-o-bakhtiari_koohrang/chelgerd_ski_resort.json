{
    "id": 6,
    "context": "پیست اسکی چلگرد یکی از شناخته‌شده‌ترین و قدیمی‌ترین پیست‌های اسکی واقع در زاگرس است که در شهر چلگرد مرکز شهرستان کوهرنگ واقع شده است. این پیست با داشتن ۸۰۰ متر طول و شیبی ۲۰ درصدی و همچنین امکاناتی نظیر دستگاه‌های بالابر، پارکینگ، نزدیکی به هتل کوهرنگ و محوطه تفکیک شده برای آقایان و بانوان به یکی از منحصربه‌فردترین تفرجگاه‌های مردم تبدیل شده است. پیست اسکی چلگرد دومین پیست اسکی کشور است که در سال ۱۳۵۴ تأسیس شده و از اواخر آذرماه تا پایان زمستان پوشیده از برف است. این پیست یکی از جاذبه‌های گردشگری و تفریحی کوهرنگ است و در فصل سرد سال و برای تجربه یک سفر به یاد ماندنی مکان مناسبی به شمار می‌رود.",
    "images": ["https://www.otaghak.com/blog/wp-content/uploads/2022/10/psd_ghaleb_ax-1-26-1.jpg"]
}