{
    "id": 1,
    "context": "شهرستان کوهرنگ یکی از شهرستان‌های استان چهار محال و بختیاری است که در جنوب غربی ایران واقع شده است. چما به غاری در شهرستان کوهرنگ می‌گویند که از جنس برف است. این غار یخی یکی از دیدنی‌ترین جاذبه‌های گردشگری کوهرنگ به شمار می‌رود که در ۲۵ کیلومتری شهر چلگرد و بعد از روستای شیخ علیخان واقع شده است. غار یخی چما مانند انباری پر از برف و تنگه‌ای بزرگ است که از انباشته شدن برف و یخ در طول سال‌های مختلف ایجاد شده. در هر فصلی از سال که برای بازدید به این غار بروید می‌توانید قندیل‌های یخ و توده‌های عظیم برف را که ارتفاع هرکدام به ۵۰ متر می‌رسد را مشاهده کنید. البته ضخامت این لایه‌های یخی در فصل گرم سال بسیار نازک و سست می‌شود. علاوه بر این یک چشمه آب سرد نیز که حاصل از ذوب برف‌های این غار است از داخل آن سرچشمه می‌گیرد و به سد کوهرنگ می‌ریزد که در نوع خود دیدنی است.",
    "images": ["https://www.otaghak.com/blog/wp-content/uploads/2022/10/psd_ghaleb_ax-1-21-2.jpg"]
}