{
  "id": 19,
  "context": "آتشکده‌ کازرون از جاهای دیدنی کازرون در فاصله ۱۰ کیلومتری این شهر است و قدمت آن به دوران ساسانیان بازمی‌گردد. با بنایی از سنگ و ملاط گچ و با سبک چهار طاقی، این آتشکده یکی از پنج آتشکده‌ای به شمار می‌رود که توسط مهرنارسه ساخته شد. آتشکده کازرون از تالاری مربع شکل تشکیل می‌شد که در هر وجه آن طاقی بیضی‌شکل واقع شده بود. از ساختمان کلی آتشکده، گنبد، یکی از پایه‌ها و دو طاقی‌ آن ویران شدند. این اثر تاریخی در سال ۱۳۱۸ و با شماره‌ی ۳۳۱ در فهرست آثار ملی ایران به ثبت رسید.",
  "images": ["https://api2.kojaro.com/media/67c460ecc1067c5ba76323b8?w=750&q=75"]
}