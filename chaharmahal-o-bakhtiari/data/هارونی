هارونی، یک طایفه از شاخۀ چهارلنگ در ایل بختیاری است.

تقسیمات ایلی
عیسی یاری
سیسته
سیمی سمال
ملاوند
رُکان
اولاد برات
دهنوی (اولاد نظر)

تاریخچه
هارونی در زمره ۹ طایفۀ کهن در مردم بختیاری است که برای نخستین بار در تألیفات قرن هفتم در خصوص وقایع نیمۀ دوم قرن پنجم هجری از آن به عنوان یکی ازطوایف بیست و شش‌گانۀ بختیاری نام برده شد.
مناطقی در سرزمین بختیاری به نام این دسته از قبایل کهن وجود دارد ازجمله ناحیه گتوند و بتوند وعقیلی  و بالاخره هارونی و با وجود آنکه نام‌های تاریخی این نواحی از تعلق اولیه آن‌ها به طوایفی که اسامی مزبور خاص ایشان بوده‌است خبر می‌دهد، ساکننان این مناطق امروزه از قبایل دیگری می‌باشند و منطقه دیرینه‌ای که در چهارمحال به نام هارونی (شهرکرد) شناخته می‌شود امروز اقامت گاهی مختلط از طوایف چهار و هفت لنگ است.
زیرا طایفه هارونی زیر مجموعه هیچ طایفه ای نمی باشد ، به این دلیل که قدمت آن از دیگر طایفه های چهارلنگ بیشتر می باشد.

پراکندگی جغرافیایی
ییلاق: شهرستان‌های شهرکرد، فریدن، شهرستان فریدون‌شهر و چادگان
قشلاق: شهرستان‌های دزفول و شوشتر در استان خوزستان

مراکز استقرار
امروزه اقامتگاهای اصلی باب هارونی بالغ بر۵ منطقه در سردسیر؛ و ۳منطقه در گرمسیر است پنج منطقه سردسیر عبارت است از: کمیتک، میدانک، آزادگان، جمالو، قلعه شاهرخ در حوالی فریدن و شهر هارونی در شهرستان شهرکرد در استان چهارمحال و بختیاری و دومنطقه گرمسیر عبارت است از سردارآباد و چهاربیشه درحوالی شوشتر و چمبره در سردشت دزفول است، هارونیان در گذشته
در اندیکا و لالی و منطقه هارونی و علی گودرز و شاه بلاغ اقامت و مالکیت داشتند، اکنون در سردسیر استقرار عشیرتی و قبیلوی طایفه مذکور از تمرکز بیشتری برخوردار است که در سردسیر عبارتند از میدانک، کمیتک (دهستان) جمالی، قلعه شاهرخ، بردِشه(سنگ سیاه) و
و شهرک جوی آباد و یزدانشهر شاهین شهر در گرمسیر مقر عمده ایشان در حوزه شوشتر و دزفول از جمله شهرک سرداران و در دامنه کوه سالند به ویژه حوزه بخش چنبره از سردشت دزفول است. اکثر افراد این طایفه در استان چهارمحال و بختیاری فرهنگ خودرا نسبت به استان‌های اصفهان و خوزستان بیشتر حفظ کرده‌اند.

پانویس
منابع
علم آرای نادری محمدکاظم مروی تصحیح مدرس رضوی
سرگذشت ایل چهارلنگ  مهرزادقنبری سرداراکبری «خرادآذر»
تاریخ گزیده حمدالله مستوفی تصحیح عبدالحسین نوایی
مجمل التواریخ بعد نادریه محمدامین گلستانه
تاریخ بختیاری سرداراسعدولسان السلطنه سپهر