هوره، مرکز بخش زاینده‌رود در شهرستان سامان از توابع استان چهارمحال و بختیاری است. این شهر در حاشیه زاینده رود قرار دارد و مردم آن به زبان ترکی قشقایی سخن می‌کنند.

جمعیت
این شهر در بخش زاینده‌رود شهرستان سامان واقع شده و براساس سرشماری مرکز آمار ایران در سال ۱۳۸۵، جمعیت آن ۲۸۲۹ نفر بوده‌است.

دربارهٔ هوره
شهر ساحلی هوره در ۲۰ کیلومتری شمال غربی شهر سامان و ۱۰ کیلومتری شمال شرقی شهر بن قرار دارد. ارتفاع شهر هوره از سطح دریا ۱۹۰۰ متر است و آب و هوای آن در فصول بهار، تابستان و پاییز مطبوع و در زمستان، سرد و خشک است.

بناهای تاریخی
پل هوره: این پل بسیار زیبا و تاریخی روی زاینده رود ساخته شده است.
قلعه هوره: امروزه ویرانه ای بیش از آن به جا نمانده است.

مشاغل
شغل اکثر مردم هوره، باغداری در زمینه بادام و گردو می باشد. گروهی از مردم نیز در امور خدماتی و تولید صنایع دستی از جمله قالی بافی اشتغال دارند.

جستارهای وابسته
سامان
فهرست شهرهای ایران

منابع

«نتایج سرشماری عمومی نفوس و مسکن ۱۳۸۵». درگاه ملی آمار ایران. بایگانی‌شده از اصلی در ۱ ژانویه ۲۰۱۳. دریافت‌شده در ۱ ژانویه ۲۰۱۳.