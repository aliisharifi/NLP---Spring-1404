شهرستان کیار یکی از شهرستان‌های استان چهارمحال و بختیاری است. مرکز این شهرستان، شهر شَلمزار است. شهرهای مهم این شهرستان شهر گَهرو، ناغان و دستنا هستند.
این شهرستان در ۲۹ مهر ۱۳۸۶ با جدایی بخش کیار (به مرکزیت شلمزار) از شهرستان شهرکرد و بخش ناغان (به مرکزیت ناغان) از شهرستان اردل تشکیل گردید.

موقعیت جغرافیایی
شهرستان کیار از شمال با شهرستان شهرکرد، از شمال شرقی با شهرستان فرخ‌شهر، از شمال غربی با شهرستان فارسان، از شرق با شهرستان بروجن، از جنوب شرقی با شهرستان خانمیرزا و از جنوب غربی تا غرب با شهرستان اردل همسایه است.

مردم‌شناسی
مردم شهرستان کیار از قوم بختیاری‌ هستند. زبان مردم کیار  زبان بختیاری‌  است.

تقسیمات کشوری
شهرستان کیار دارای ۳ بخش، ۶ دهستان و ۴ شهر به شرح زیر است:

شهرستان کیار
جمعیت
بر پایه سرشماری عمومی نفوس و مسکن در سال ۱۳۹۵، جمعیت شهرستان کیار برابر با ۵۰٬۹۷۶ نفر بوده‌است.

جاذبه‌های گردشگری
از جاذبه‌های گردشگری و تاریخی این شهرستان می‌توان به موارد زیر اشاره کرد:

قلعه دزک
قلعه صمصام السلطنه
دریاچه شلمزار
تالاب سولقان
آبشار دره عشق
دالان بهشت در شهر گهرو
روستای توریستی دورک اناری (مرکز تولید انار)
روستای توریستی دوپلان
روستای توریستی پوراز
سواحل رودخانه کارون
باغات تَنگ گهرو باغات انگور
امامزاده جعفر شهر گهرو


== منابع ==