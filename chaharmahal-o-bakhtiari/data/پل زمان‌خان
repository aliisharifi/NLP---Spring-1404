پُل تاریخی زمانخان سامان از آثار تاریخی چهارمحال و بختیاری در ۲۱ کیلومتری شهرکرد و پنج کیلومتری شهر سامان در حاشیه رودخانه زاینده‌رود واقع شده که با شماره ۱۷۴۴ در فهرست آثار ملی ایران به ثبت رسیده است. بنای این پُل متعلق به دوره صفویه در زمان یکی از رؤسای طوایف قشقایی به‌نام «زمانخان» بوده که دستور ساخت آن را داده است. پُل تاریخی زمانخان سامان بر روی رودخانه زاینده‌رود به‌صورت دو دهنه طاق قوسی به طول ۲۲ متر، عرض پنج متر و ارتفاع ۱۳ متر در سال ۱۰۲۲ هجری قمری ساخته شده است.

مرمت و بازسازی
پل زمان خان سه بار یکی در سال ۱۲۰۲ توسط کارگزاران حکومت صفوی، بار دوم توسط خوانین روستای ایلبیگی در سال ۱۳۲۹ هجری قمری و بار سوم در سال ۱۳۲۱ شمسی به وسیله [رئیسعلی رئیسیان] از خوانین قریه ایل بیگی به‌طور کامل تعمیر و مرمت شد. استحکام این پل با احداث دیوار سنگی در طرفین آن، دو چندان شد.

منابع

حمید امینی، ۱۳۸۱، راهنمای جهانگردی استان چهارمحال و بختیاری، ص ۴۲، سازمان ایرانگردی و جهانگردی.
https://www.irna.ir/news/85333571/مرمت-اضطراری-پل-تاریخی-زمانخان-چهارمحال-و-بختیاری-آغاز-شد
https://www.irna.ir/news/84999085/بخشی-از-صخره-مجاور-پل-تاریخی-زمانخان-چهارمحال-و-بختیاری-فرو
https://www.irna.ir/news/85471220/وزیر-میراث-فرهنگی-بر-مرمت-سریع-تر-پل-زمانخان-چهارمحال-و-بختیاری
هفته‌نامه عصرمرودشت شماره ۱۱۴ - فروردین ۱۳۹۱
چهارمحال و بختیاری، آخوندی سورکی، ۱۳۸۵