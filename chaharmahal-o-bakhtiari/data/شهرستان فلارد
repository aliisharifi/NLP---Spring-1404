شهرستان فلارد یکی از شهرستان‌های استان چهارمحال و بختیاری است. مرکز این شهرستان، شهر مال‌خلیفه است.
این شهرستان در تاریخ ۲۴ تیرماه ۱۴۰۱ از شهرستان لردگان جدا گردید و مستقل شد.

موقعیت جغرافیایی
شهرستان فلارد از شمال با شهرستان خانمیرزا، از جنوب با شهرستان دنا استان کهگیلویه و بویراحمد، غرب با شهرستان لردگان و از شرق با شهرستان سمیرم استان اصفهان همسایه است.

تقسیمات کشوری
شهرستان فلارد دارای ۲ بخش، ۴ دهستان و ۱ شهر به شرح زیر است:

شهرستان فلارد
جاذبه‌های گردشگری
از نقاط دیدنی و جاذبه‌های گردشگری شهرستان فلارد می‌توان به پارک جنگلی پروز، جنگل بلوط دالورا، آبشار میلان بابااحمدی، امامزاده محمد حنفیه میلان، امامزاده حسن ، باغات روستای ابواسحاق، قلعه دشتپاگرد، چشمه سندگان و چشمه برم مال‌خلیفه اشاره کرد.

آبشار بابا فرج (میلان بابااحمدی)
یکی از جاذبه‌های گردشگری زیبای شهرستان فلارد، آبشار بابافرج در روستای میلان بابااحمدی است. این آبشار زیبا از کوه‌های روستای ابواسحاق سرچشمه می‌گیرد و همه ساله در فصل بهار پذیرای گردشگران زیادی است.

جمعیت
بر پایه سرشماری عمومی نفوس و مسکن در سال ۱۳۹۵، جمعیت شهرستان فلارد برابر با ۳۳٬۰۲۳ نفر بوده‌است.


== منابع ==