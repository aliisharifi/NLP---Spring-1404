چشمه دیمه، سرچشمه اصلی زاینده رود است که در روستای دیمه از توابع شهرستان کوهرنگ در استان چهارمحال و بختیاری قرار دارد.

دشت لاله‌های واژگون
در نزدیکی این چشمه، دشت لاله‌های واژگون کوهرنگ واقع است.

کیفیتِ آب
بر اساس بررسی‌های به عمل آمده آب این چشمه از لحاظ املاح و مواد معدنی، بسیار غنی بوده و از گواراترین آب‌های جهان است و خواص درمانی از قبیل جلوگیری از پوسیدگی دندان به خاطر وجود کلسیم و درمان سنگ کلیه دارد.
این چشمه ۸۴اُمین اثر طبیعی ملی است که توسط سازمان میراث فرهنگی در ۲۵ آبان ۱۳۸۸ در فهرست میراث طبیعی ایران قرار گرفت.

روستای دیمه
روستای دیمه در نزدیکی شهر چلگرد قرار دارد. این مکان زیبا به علت وجود فضاهای سبز و بدیع در اطراف آن و همچنین راه دسترسی آسفالته، سرویس بهداشتی به همراه سکوی نشیمن و آلاچیق اطراف خود و نیز مناظر بسیار زیبای آن، به عنوان یکی از تجمع گاه‌های همیشگی عشایر بختیاری و گردشگران استفاده می‌شود.

جستارهای وابسته
دیمه (کوهرنگ)
تونل کوهرنگ

منابع

مصاحب، غلامحسین، دائرةالمعارف فارسی، تهران ۱۳۵۶