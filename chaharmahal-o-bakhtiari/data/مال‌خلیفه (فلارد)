مال‌خلیفه، شهری در بخش مرکزی شهرستان فلارد در استان چهارمحال و بختیاری است. این شهر، مرکز شهرستان فلارد است.

پیشینه نام
در گویش لری بختیاری، به تعدادی خانه که در کنار هم بنا شده‌اند، «مال» گفته می‌شود.

مردم‌شناسی
مردم این منطقه پیرو دین اسلام و مذهب شیعه هستند؛ همچنین از اقوام لر هستند و به گویش لری بختیاری سخن می‌گویند.

جمعیت
بر پایه سرشماری عمومی نفوس و مسکن در سال ۱۳۹۵، جمعیت شهر مال‌خلیفه برابر با ۴٬۰۲۴ نفر (۱٬۲۲۸ خانوار) بوده‌است.


== منابع ==