رودخانه خرسان،  رودخانه‌ای مرزی میان چهارمحال و بختیاری و کهگیلویه و بویراحمد است که به سد کارون۳ می‌ریزد.

رودخانهٔ خرسان که خود از دو شاخهٔ اصلی تشکیل شده که یک شاخه از کوه‌های تنگ سرخ در ۱۵ کیلومتری شمال غربی اردکان فارس سرچشمه می‌گیرد و به نام رودخانهٔ بشار به سوی شمال غربی جریان می‌یابد. رودخانهٔ بشار از میان شهر یاسوج گذشته و با دریافت شعبه‌های متعددی به شاخهٔ دوم می‌رسد.
شاخهٔ دوم از دامنهٔ شمالی کوه دنا از کنار روستای خفر  پادنا در سمیرم سرچشمه گرفته و پوزهٔ شمال غربی دنا را دور زده و از جوار روستای خرسان به شاخهٔ بشار می‌پیوندد و به استان چهارمحال و بختیاری وارد می‌شود و در منطقه بارز قبل از سد کارون ۳  به رودخانهٔ کارون می‌پیوندد.
طول رود خرسان تا محل تلاقی آن با رودخانهٔ کارون حدود ۱۶۰ کیلومتر است.

سد خرسان ۳
سد خرسان ۳ سدی می باشد که بر روی رودخانهٔ خرسان در شهرستان لردگان واقع در استان چهارمحال و بختیاری با هدف تولید برق وذخیره آب درحال ساخت است.
این سد باعث از بین رفتن چند روستا و چندین هکتار جنگل پر از درختان با ارزش بلوط می شود کارشناسان تاثیرات این سد بر اکوسیستم منطقه را بسیار زیان بار می دانند و معتقدند باعث تاثیرات جبران ناپذیری بر روی آب و هوا ی منطقه می شود.
دلیل نام‌گذاری خرسان بر این رودخانه، گذر از روستای خرسان شهرستان دنا (اولین طلایهٔ منطقهٔ بویراحمد) است.
ماهی سونگ یکی از ماهی‌های این رودخانه است و ماهی‌گیران زیادی را به‌خاطر گوشت و جثهٔ بزرگ جلب می‌کند. طول رودخانهٔ خرسان ۲۳۰ کیلومتر و ارتفاع سرچشمهٔ آن از سطح دریا ۲۹۰۰ متر است. سراسر این رودخانه یکی از مناسب‌ترین مسیرها برای انجام ورزش‌های آبی است.


== منابع ==