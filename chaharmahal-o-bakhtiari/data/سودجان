سودجان شهری از توابع بخش لاران شهرستان شهرکرد در استان چهارمحال و بختیاری ایران است که در ساحل زاینده‌رود قرار دارد.. بیشتر مردم سودجان از ایل قشقایی هستند و به زبان ترکی قشقایی صحبت می کنند.

جمعیت
بر پایه سرشماری عمومی نفوس و مسکن در سال ۱۳۹۵ جمعیت این شهر ۵۵۸۱ نفر (در ۱۶۵۸ خانوار) بوده‌است.

از این شهر خانوارهای زیادی مهاجرت کرده‌اند و به همین دلیل جمعیت این شهر نسبت به سال‌های گذشته کمتر شده‌است. (جمعیت در سال۱۳۷۰ حدوداً ۶۰۰۰ نفر بوده‌است). اکنون شغل بیشتر اهالی دامپروری و دامداری است.

مردم‌شناسی
در خصوص مردم این شهر حاج عبدالغفار نجم الملک در حدود دویست سال پیش ذکر می‌کند. بعد از طی فرسخی به قریه بزرگ سودجان رسیدیم که جز چنارود است، اهالی آن شصت خانوار بختیاری اند.زبان مردم سودجان، ترکی است که در آن واژگان بختیاری و فارسی فراوان دیده می‌شود وبا ترکی آذری تفاوت زیادی نیز دارد. گویش بختیاری از زبان های رایج دیگر شهر استبه دلیل ایلراه بودن اقوام لر نيز در آن ساکن ميباشند.فرهنگ ساکنان منطقه با آداب و رسوم بختیاری پیوند خورده‌است. برای نمونه لباس رسمی و سنتی سودجانی‌ها چوقا و دبیت (از جمله پوشش‌های بختیاری)است. بسیاری از ده نشینان اطراف این شهر که اکثراً بختیاری زبان نیز هستند به این منطقه مهاجرت کرده و سکنی گزیده‌اند.

پانویس

مختصات و بلندا