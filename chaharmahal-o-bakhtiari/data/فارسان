فارسان شهری در استان چهارمحال و بختیاری و مرکز شهرستان فارسان در ایران است.زبان مردم این شهرلهجه چهارمحالی گویش فارسی قدیم. لری بختیاری است.

مردم
مردم این شهر از ایل بختیاری هستند و به گویش لری بختیاری سخن می گویند.

جغرافیا
شهر فارسان در ۵۰ درجه و ۳۵ دقیقه طول شرقی جغرافیایی و ۳۲ درجه و ۱۶ دقیقه عرض شمالی جغرافیایی، و ارتفاع ۲۰۷۲ متر از سطح دریا در یک منطقه کوهستانی قرار دارد.
شهر فارسان در ۳۵ کیلومتری شهرکرد، میان پیشکوه‌های زاگرس در مکان مرتفع و خوش آب‌وهوا بنا گردیده و کوه کلک معروف به کوه کبود در جنوب شهر قرار دارد و اکثر ماه‌های سال پوشیده از برف است در اطراف این شهر چشمه ساران و ییلاق‌های خوش آب‌وهوایی وجود دارد؛ که فصول گرم سال از مناطق مختلف کشور جهت تفریح و تنوع آب‌وهوا به این شهر مسافرت می‌کنند. رود سراب غرب و جنوب این شهر را مشروب می‌سازد.

جمعیت
بر پایه سرشماری عمومی نفوس و مسکن در سال ۱۳۹۵ جمعیت این شهر ۳۰٬۵۰۴ نفر (در ۸٬۴۰۰ خانوار) بوده‌است.

گردشگری
جاذبه‌های تاریخی
تپه چغاپنجعلی: تپه چغاپنجعلی حاوی آثاری مربوط به هزاره ۵ و ۴ قبل از میلاد، هزاره اول ب م - دوره ساسانیان - سده‌های میانی و متأخر دوران‌های تاریخی پس از اسلام است و در جنوب شهر فارسان واقع شده‌است. این اثر در تاریخ ۱۲ شهریور ۱۳۸۶ با شمارهٔ ثبت ۱۹۵۲۶ به‌عنوان یکی از آثار ملی ایران به ثبت رسیده‌است. (این که نوشته شده این تپه مربوط به هزاره ۵ و ۴ قبل از میلاد، هزاره اول ب م - دوره ساسانیان - سده‌های میانی و متأخر دوران‌های تاریخی پس از اسلام است نیاز به منبع معتبر دارد وگرنه مطالب فاقد منبع قابل حذف اند. باسپاس).
مسجد جامع فارسان: مسجد جامع فارسان مربوط به دوره قاجار است و در فارسان، میدان مسجد جامع  واقع شده‌است. این اثر در تاریخ ۱۲ شهریور ۱۳۸۶ با شمارهٔ ثبت ۱۹۵۰۱ به‌عنوان یکی از آثار ملی ایران به ثبت رسیده‌است.

موزه فرهنگ و تمدن فارسان: این موزهٔ آثار تاریخی، شامل آثاری مربوط به دوران‌های صفویه و قاجار است.
گردشگاه چشمه قلعه: واقع در شرق شهر فارسان. این گردشگاه که در کنار چشمه‌ای مصفا ساخته شده، به علاوه دارای قناتی تاریخی به قدمت ۲۰۰ سال است.

بناها و مکان‌های تاریخی
مسجد جامع فارسان
طاق سنگی خان اوی (جونقان)
کتیبه مشروطیت پیرغار

مراکز تفریحی
مهمترین مرکز تفریحی فارسان، پیرغار واقع در ۴ کیلومتری شهر در روستای ده چشمه است. پیرغار در دامنه کوه لاخرسان قرار گرفته و مشتمل بر چشمه ای پرآب، آبشار فصلی و منطقه جنگلی است. سنگ نوشته دوران مشروطه که شرح لشکرکشی بختیاری‌ها به تهران در انقلاب مشروطه است نیز در این تفریحگاه واقع شده‌است. این سنگ نوشته به دستور سردار اسعد بختیاری حجاری شده‌است.
== انجمن چهارمحال.... بعد از سال ۱۳۰۰ گروهی از برجستگان چهارمحال از جمله هفت وکیل فارسان .لطیف خان فروزنده شهرکی قاسمی و رئیسی دهکردی..فروزنده جونقانی  .قاسمی ده چشمه  .مردانی از کران .جهانبازی از گوجان و و عده ای دیگر قصد تهرلن کرده و علیه خوانین مزدور انگلیس سردار اصعد و سردار ظفر ب دولت وقت شکایت کردند ک با پیگری دولت خوانین مزدور انگلیس خلع ید شده و از چهارمحال اخراج شدند.

ورزش حرفه‌ای
‌در سالهای گذشته، دو تیم از شهر فارسان در بالاترین سطح ورزش حرفه‌ای کشور حضور داشته‌اند.

تیم فوتبال ساحلی بانوان فارسان که در لیگ برتر کشور حضور دارد.
تیم تیراندازی با کمان فارسان که در سال ۹۳ قهرمان لیگ برتر کشور شد.

مراکز آموزش عالی
* دانشگاه هنر فارسان
* دانشگاه آزاد واحد فارسان
* دانشگاه پیام نور واحد فارسان
* دانشگاه جامع علمی کاربردی واحد فارسان


== منابع ==