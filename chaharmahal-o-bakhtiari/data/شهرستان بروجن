شهرستان بروجن یکی از شهرستان‌های استان چهارمحال و بختیاری است که دومین شهرستان از نظر اهمیت در استان چهارمحال و بختیاری و سومین شهرستان از حیث جمعیت در استان به‌شمار می‌آید. شهرستان بروجن در دشتی به وسعت حدود ۵۸۰ کیلومتر مربع در شرقی‌ترین نقطه استان و در محل تلاقی راه‌های سه استان چهارمحال و بختیاری، اصفهان و خوزستان قرار گرفته است. مرکز این شهرستان، شهر بروجن است.

زبان
عمده مردم این شهرستان به فارسی سخن می‌گویند. افزون بر این، مردم سفیددشت، فرادنبه و همچنین بخشی از مردمان نقنه و بلداجی را ترکان قشقایی تشکیل می‌دهند. و در برخی روستاها نیز مردم بختیاری سکونت دارند.

تقسیمات کشوری
بخش مرکزی شهرستان بروجن
دهستان حومه
شهرها: بروجن، فرادنبه، سفیددشت و نقنه

بخش گندمان
دهستان گندمان
دهستان دوراهان
دهستان امام قیس
شهر: گندمان

بخش بلداجی
دهستان امامزاده حمزه علی
دهستان چغاخور
شهر: بلداجی

اقتصاد
شهرستان بروجن یکی از مناطق صنعتی کشور بوده که کارخانه‌های مهمی را در خود جای داده است.

فولاد سفیددشت
کارخانه ورق خودرو
کارخانه سیمان
میلگرد صبافولاد
ظریف مصور
نهان گل
نساجی نگین
کاشی ارس
بروجن خودرو
کاشی پاسارگاد سپاهان
همایون گاز
سوغات: فرش بختیاری، قالی یلمه، گز بلداجی، پولک و نبات، گیوه و چوقای آن شهرت جهانی دارد.

مناطق گردشگری
تالاب بین‌المللی چغاخور
تالاب بین المللی گندمان
تالاب سولقان
کوه کلار
گردشگاه مادردختر
امامزاده حمزه علی (مهم‌ترین امامزاده در استان)
چشمه سیاسرد
منطقه حفاظت شده سبزکوه
تنگ وستگان
چشمه علی امام قیس
گردشگاه گردبیشه
شهر بلداجی (پایتخت گز ایران)
هفت چشمه

منابع

طی پژوهشی که به سفارش شورای فرهنگ عمومی در سال ۱۳۸۹ انجام شد.
اطلس گیتاشناسی استان‌های ایران، تهران ۱۳۸۳.
استانداری چهارمحال و بختیاری
سایت رسمی اداره ورزش و جوانان شهرستان بروجن. تربیت بدنی بروجن https://web.archive.org/web/20151104130220/http://www.brn-sport.ir/