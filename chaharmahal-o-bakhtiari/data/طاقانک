طاقانک شهری در شهرستان شهرکرد از توابع استان چهارمحال و بختیاری است.

تاریخچه
تاریخ نشان میدهد ساکنان فعلی آن از ترکانی هستند که درزمان صفویه به مناطق بختیاری واستانهای فارس واصفهان  مهاجرت کرده اند  تا حکومت صفویه  که پایه گذار اولین ومقتدر ترین حکومت شیعی در ایران بوده را یاری نمایند .
طاقانک از زمره روستاهایی بوده است که در دوران اقتدار ریاحی بر چالشتر ومناطق چهار محال ازرونق زیادی برخوردار بوده است .
مؤلف مرات البلدان سی قریه را نام برده است که حاج محمد رضا خان در آنها قلعه وحمام ومسجد ساخته است وطاقانک ازجمله آنها بوده بعد از حاج محمد رضا خان پسرش باباخان در مصدر حکومت بوده است در همین دوره نیز اقتدار ایل بختیاری درحکومت قاجاریه زیاد شد وخوانین بختیاری به املاک چهار محال چشم داشته اند .
بعد از باباخان پسرش خدارحم خان برای حفظ املاکش از دست بختیاری ها طرح دوستی ومراوده را با بختیاری ها طرح ریزی میکند وبا پیوند ازدواج سعی در مستحکم کردن این ارتباط مینماید .
مالکین طاقانک بعد از خدا رحم خان به ترتیب محمود خان و احمد خان مستشار ومراد خان وخندان خان بوده اند . قبل از انجام اصلاحات اراضی شخصی به نام توکلی طاقانک را از خندان خریداری میکند .
این شهر در سال ۴۵ازجمله روستاهای دهستان لاران در شهرستان شهرکرد محسوب میشدو درسال ۵۵با تغییر مرز بندی در زمره دهستان هفشجان قرار گرفت این روستا بعدها به عنوان مرکز دهستان مطرح شد ودر سال۷۷به جمع کانونهای شهری شهرستان شهرکرد افزوده شد .
درنام گذاری ان آرای مختلفی است یکی ازنظریه ها وجود ساختمانهایی با طاق یا سقف کوتاه برای درامان ماندن  ازسرمای ۳۰درجه زیر صفر آن در زمستانهای گذشته دور بوده است .
برخی شواهد حاکی از آن است که در زمانهای نه چندان دور طاقانک توسط دیوارهای بلند وبرج وبارو احاطه بوده است.

مردم شناسی
مردم طاقانک به زبان‌ ترکی قشقایی تکلم می‌کنند.

جمعیت
بر پایه سرشماری عمومی نفوس و مسکن در سال ۱۳۹۵ جمعیت این شهر ۶٬۱۷۰ نفر (در ۱٬۹۴۲ خانوار) بوده‌است.

موقعیت جغرافیایی
طاقانک در جنوب‌غربی شهرکیان و شرق هفشجان واقع شده‌است. طاقانک از شهرهای طولی است که در موازات جاده خوزستان توسعه یافته‌است.
طاقانک دربخش مرکزی شهرستان شهرکرد ودرفاصله ۱۲کیلومتری آن به سمت جنوب واقع است.
از نظر مختصات جغرافیایی شهر طاقانک ما بین ۵۰٫۵۰ طول جغرافیایی و۳۲٫۱۳ عرض جغرافیایی واقع میباشد که ارتفاعات این شهر از سطح دریا برابر۲۰۶۰متر بالغ میگرددو موقعیت پایکوهی دارد .از لحاظ آب وهوایی دارای اقلیم معتدل وخشک میباشد وتنها ارتفاعات اطراف این شهر کوه تقه در۵کیلومتری جنوب غرب شهر میباشد.
از نظر دین اکثریت ساکنان شهر طاقانک پیرودین اسلام می باشند به گونه ای که ۸/۹۹درصد مردم شهر شیعه می باشند .زبان مردم شهر طاقانک در دو گویش ترکی و فارسی می باشند .مردم ترک زبان این شهراز قبایل ایل قشقایی محسوب می گردند که در طی سالیان به طاقانک مهاجرت نموده اند.
از لحاظ خصوصیات اجتماعی شاهد دو تقسیم بندی می باشیم ،چنانچه بیشتر افراد بومی وقدبمی شهردر غرب شهر سکنی گزیده اند .وافراد جوانتر وغیر بومی عموماً در بافت شرقی شهر ساکن هستند .

منطقه یامکان گردشگری ،تفریحی ،توریستی،وسیاحتی
گردشگری وتفریحی : بوستان نماز
توریستی وسیاحتی : زیارتگاه شیخ زین الدین واقع در تپه ورودی شهر ازسمت شهرکرد
زیارتی :امامزاده دو معصوم

پانویس

اطلس گیتاشناسی استان‌های ایران، تهران ۱۳۸۳، ص۱۰۰.