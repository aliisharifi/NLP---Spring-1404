خانمیرزا یکی از شهرستان‌های استان چهارمحال و بختیاری است. مرکز این شهرستان، شهر آلونی است.
این شهرستان در پنجم اسفند ۱۳۹۷ از شهرستان لردگان جدا شد و مستقل گردید.

موقعیت جغرافیایی
شهرستان خانمیرزا از شمال شرقی با شهرستان بروجن، از شمال غربی با شهرستان کیار، از جنوب شرقی با شهرستان فلارد، از جنوب تا جنوب غربی با شهرستان لردگان، از شرق با شهرستان سمیرم استان اصفهان و از غرب با شهرستان اردل همسایه است.

تقسیمات کشوری
شهرستان خانمیرزا دارای ۲ بخش، ۴ دهستان و ۱ شهر به شرح زیر است:

شهرستان خانمیرزا
مردم‌شناسی
مردم شهرستان خانمیرزا از تبار لر بختیاری هستند و به زبان لری بختیاری سخن می‌گویند؛ همچنین پیرو دین اسلام و مذهب شیعه هستند.

جاذبه‌های گردشگری
از جاذبه‌های گردشگری شهرستان می‌توان به موارد زیر اشاره نمود:

تالاب مورزرد زیلایی
بردگوری مسن
بردگوری سرتنگ مسن۱
بردگوری سرتنگ مسن۲
بردگوری سرتنگ مسن۳
رود ارمند (مرکز ورزش رفتینگ)
تنگه حفاظت‌شده روستای رحیم‌آباد
طبیعت بکر حفاظت شده روستای برجوئی
منطقه حفاظت شده سبز کوه بختیاری
تالاب آلونی

جمعیت
بر پایه سرشماری عمومی نفوس و مسکن در سال ۱۳۹۵، جمعیت شهرستان خانمیرزا برابر با ۵۳٬۷۲۸ نفر بوده‌است.


== منابع ==